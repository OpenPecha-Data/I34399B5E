༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG422
2008308717
ImageGroup:
ISBN:
1KG425
9787105085019
Title:
མེས་པོའི་བྱུང་བ་
mes po'i byung ba
བསྟན་འཛིན་ཆོས་དབྱིང
Author:
bstan 'dzin chos dbying
n/a
n/a n/a
pe cin
mi rigs dpe skrun khang
2007
Descriptor:
Original Publication:
Place:
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Inia
Scanned at M/S Satluj Infotech Images, E-45. Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



oSe
བཙན་པོའི་བར་གྱི་དཔལ་སྡེ་ནགས་ཤོད་སྟོང་བུ་ཆུང་དང་འགོམ་སྡེ་ལེང་དྲུག
༄༅། ། མེས་པོའི་བྱུང་བ།
དགགེ་བཤེས་སྣེའུ་ཟུར་བས་བཞེངས་པའི་གནས་མཆོག་ལ་ལག་ཤེལ་དཀར་འབུམ་པ།
འགོམ་བསྟན་འཛིན་ཆོས་དབྱིངས་ཀྱིས་བརྩམས། །
དཔེ་དེབ་འདི་ཉིད་དཔེ་སྐྲུན་ཞུ་ཕྱོགས་ཐད་
བསྟན་འཛིན་ཧུའུ་ཅི་མཆོག་ནས་དངོས་ཤུགས་རྒྱུད་
གསུམ་ཐོག་ནས་ རྒྱབ་སྐྱོར་ཤུགས་ ཆེན་ གནང་ བྱུང༌
བར་ སྙིང༌ དབུས་ ནས་ ཐུགས་ རྗེ་ ཆེ་ ཞུ་ རྒྱུ་ དང༌།
གཞན་ཡང་གསེར་བཟང་གཙོས་རྒྱ་ཆེའི་སེར་སྐྱ་'''
མང་ཚོགས་ ཚོས་ རྒྱབ་ སྐྱོར་ཤུགས་ ཆེན་ གནང་ བར་
དགོན་པ་གཞུང་ནས་ཐུགས་རྗེ་ལེགས་སྨོན་གང་ཟབ་
ཞུ་རྒྱུ་དང་བཅས། །
མི་རིགས་དཔེ་སྐྲུན་ཁང་།



con
སྐྱོབ་པ་མཐོང་གྲོལ་ཆེན་མོ།



བཙན་པོའི་བར་གྱི་དཔལ་སྡེ་ནགས་ཤོད་སྟོང་བུ་ཆུང་དང་འགོམ་སྡེ་ལང་དྲུག
༄༅། ། མེས་པོའི་བྱུང་བ།
འགོམ་བསྟན་འཛིན་ཆོས་དབྱིངས་ཀྱིས་བརྩམས།
མི་རིགས་དཔེ་སྐྲུན་ཁང་།



ཡུན་རིང་གི་ལོ་རྒྱུས་རྗེས་ཤུལ་དང་
ཕུན་སུམ་ཚོགས་པའི་སྲོལ་རྒྱུན་རིག་གནས་
རྗེས་དྲན་དུ་འོས་པའི་ལོ་རྒྱུས་དང་
དར་སྤེལ་དུ་འོས་པའི་རིག་གནས་ཀྱིས་
ཕྱུག་པའི་མཛེས་ལྡན་གྱི་འབྲེ་བུ་ནི་
ངའི་གཅེས་པར་འོས་པའི་ཕ་ཡུལ་ལགས་
་་༦ནས་པ་
ལྟ་
བསྟན་འཛན་ནས་
༡༧ ལོའི་ཟླ་ ཚེས་ ཉེན་



悠久的历史足迹
多彩的传统文化
美丽的家乡比如
历史值得回忆
&fff43L2
家乡值得热爱
H ༎
2007.7.23
སྟེ
སྔཊ་གྱི་མེས་ཛབས་བཟང་པོའི་ཁབ་རིར།
ཤད་ལོག་བལོ་རྒྱང་གུས་རྩེར་བགས་༧ཀོདག་
སྔ་ས་ཉུང་ལུགས་ཀྱ་བ་ངོ་བསྐོན་པསང༌།
སྔོལ་ཏུཤ་རྨང་གཞིར་ལོ་རྒྱུས་ལམ་སྟོང་གསམ།
སྔར་མེས་མཛྫད་པོའི་ཚུལ་བྱུང་བྱབུ་འར།
འཐུང་ཨུར་སྨ་ཁྱབ་བློ་འབྱེདཆོས་པར་རྩོམ།
Areason he gialloheshen
སྐྱེས་་མི་འཛལ་པ་ཉི་བང་ཉེལ་ཆོག་པས་དྲི་
སཞུ།



དཔེ་སྐྲུན་གསལ་བཤད།
མེས་པོའི་བྱུང་བ་ཞེས་པའི་རྩོམ་ཡིག་འདི་ནི་ནག་ཆུ་འབྲི་རུ་རྫོང་གི་ལོ་
རྒྱུས་དང༌། རྗེས་ ཤུལ། ཡུལ་ གོམས་ གཤིས་ སྲོལ། འཁོར་ ར་ འཁོར་ཡུག་
གནས་ཆེན་ཁག གྲགས་ཆེའི་མི་སྣ་སོགས་ཀྱི་སྐོར་ངོ་སྤྲོད་བྱས་པའི་ཕྱག་དེབ་
ཅིག་ཡིན་པ་དང་། ལྷག་པར་དུ་འབྲི་རུ་རྫོང་འདི་ཉིད་ལ་གནའ་བོ་ནས་ནགས་
ཤོད་ཅེས་བརྗོད་ཀྱི་ཡོད་པ་དང་། ནགས་ཤོད་ཅེས་པའི་ཡུལ་ལུང་དེའི་ཁོངས་
སུ་ཡོད་པའི་དགོན་པ་ཁག ཕུག་པ་ཁག མཆོད་རྟེན་ཁག་དེ་བཞིན་ཡུལ་སྲོལ་
གྱི་བྱེད་སྒོ་ཁག་སོགས་རེ་རེ་བཞིན་ངོ་སྤྲོད་ཞིབ་པར་གནང་འདུག་པས་ཏང་གི་
ཆོས་དད་རང་མོས་སྲིད་ཇུས་ལག་བསྟར་བྱེད་པ་དང་། རང་བྱུང་འཁོར་ཡུག་
སྲུང་སྐྱོབ། ཡུལ་སྐོར་བྱ་གཞག་འཕེལ་རྒྱས་གཏོང་བ་སོགས་ཀྱི་དུས་རབས་ཉེར་
གཅིག་པ་འདིའི་ནང་མི་རྣམས་ལ་དགོས་ངེས་ཀྱི་ཆ་འཕྲིན་མང་དག་ཅིག་ངོ་སྤྲོད་
གནང་འདུག་པས། ཞིབ་འཇུག་གི་ཆ་ནས་ཞུས་ནའང་འདྲ། ཆོས་དད་ཀྱི་ངོས་
ནས་དང་ཡུལ་སྐོར་གྱི་ཆ་སོགས་ཕྱོགས་གང་ཐད་ནས་དེབ་འདིས་རྒྱ་ཆེའི་ཀློག་པ་
པོ་ཚོར་ཕན་ཐོགས་ཆེན་པོ་ཡོང་ངེས་རེད་འདུག་པ་ལ་གཞིགས་ནས་ད་ལམ་ངེད་
དཔེ་སྐྲུན་ཁང་ནས་པར་དུ་བསྐྲུན་པ་ལ། དུས་ཐུང་བྲེལ་ཆེས་བསྐྱར་ཞུས་ཞིབ་
ཚགས་པོ་ཞིག་གཏོང་ཁོམ་མ་བྱུང་བས་འདིའི་ནང་འགལ་སྐྱོན་ཆད་ནོར་སོགས་
མི་ཉུང་ཙམ་ཡོད་ངེས་པས་རྒྱ་ཆེའི་ཀློག་པ་པོ་རྣམས་ནས་ལེགས་ཉེས་བླང་དོར་
འཆུག་མེད་དང་རྩ་ཆེའི་བསླབ་བྱ་གང་མང་གནང་རྒྱུའི་རེ་སྨོན་དང་བཅས།
མི་རིགས་དཔེ་བསྐྲུན་ཁང་ནས།



༄༅།།འགོ་བརྗོད།
བཀྲ་ཤིས་ཁ་བའི་ལྗོངས་ཀྱི་ཞིང་ཁམས་འདིར། །
བཀྲ་ཤིས་ཡབ་མེས་བཟང་པོའི་མཛད་བཟང་རྣམས། །
བཀྲ་ཤིས་ལོ་དུས་བཟང་བའི་སྐལ་བཟང་འདིར། །
བཀྲ་ཤིས་གཏམ་གྱིས་དྲངས་ཏེ་སྙན་དུ་འབུལ། །
བཙན་པོའི་བར་གྱི་དཔའ་སྡེ་ནགས་ཤོད་སྟོང་བུ་ཆུང་དང་འགོམ་སྡེ་ལེང་
དྲུག་གམ་《མེས་པོའི་བྱུང་བ་》ཞེས་པའི་དེབ་འདི་ཉིད་འཛམ་གླིང་སྤྱི་དང་བོད་
ཁ་བ་ཅན་གྱི་ཡུལ་ཕྱོགས་དང་མདོ་ཁམས་ཤོད་ཆེན་བཅོ་བརྒྱད་ཀྱི་ནང་གསལ་
བོད་ཀྱི་བཙན་པོའི་བར་གྱི་དཔའ་སྡེ་ནགས་ཤོད་སྟོང་བུ་ཆུང་གི་སྔོན་བྱུང་ནས་
ད་ལྟའི་བར་གྱི་ལོ་རྒྱུས་རགས་རིམ་ཙམ་དང་། ལྷག་པར་དུ་བདག་གི་ཚེ་རབས་
ལས་ཀྱི་འབྲེལ་བས་ནང་བསྟན་སྤྱི་དང་དཔལ་འབྲི་གུང་བཀའ་བརྒྱུད་པའི་ཆོས་
སྡེ་ཆེན་མོ་ནགས་ཤོད་འགོམ་དགོན་ཆོས་འཁོར་བྱམས་པ་གླིང་དགོན་པའི་ཆོས་
བརྒྱུད་གནས་དགོན་བཅས་འབྲེལ་ཡོད་ཁག་གི་ལོ་རྒྱུས་རྣམས་ཐུན་མོང་ལྟར་
དངོས་ཐོག་བདེན་འཚོལ་གྱི་ལམ་ནས་བྲིས་པ་ཤིག་ཡིན། ་ ་
དགོས་པ་ནི། རང་རེའི་ལུང་པ་ལྟ་བུའི་ལུང་ཚན་ནས་བྱུང་བའི་མཁས་
དང་གྲུབ་པའི་ཡོན་ཏན། ཡ་རབས་ཀྱི་མཛངས་མ། དགྲ་འདུལ་གཉེན་སྐྱོང་གི་
དཔའ་བོ་སོགས་ཀྱི་ལོ་རྒྱུས་མི་ཉུང་བ་ཞིག་ཡོད་ངེས་ཀྱང་ད་ལྟ་རེ་གཉིས་ལས་མ་
བཞུགས། ཡུན་རིང་སོང་བའི་ས་ཆུ་དང་རི་ལུང་གི་མིང་བསྒྱུར་བ་ནི་ལོ་རྒྱུས་ལ་
གནོད་ཚབ་དེ་ལས་ཆེ་བ་གང་ཡང་མེད་དེ། སྔོན་གྱི་ས་མིང་ད་ལྟ་བེད་སྤྱོད་མ་
བྱས་པས་ཀུན་གྱི་ནགས་ཤོད་བྱ་བ་མཐའ་ཁུལ་ཞིག་ཏུ་ཡོད་པར་བསམ་ནས་སྔར་



གྱི་ལོ་རྒྱུས་ཁག་ཏུ་ཡོད་ཀྱང་གསར་རྩོམ་དེབ་ཐེར་ཁག་ཏུ་གསལ་བ་ཉུང་། བོད་
ཁམས་སྤྱི་དང་རང་རེ་རྣམས་ཆོས་དང་འཇིག་རྟེན་གང་ཅིའི་ཐོག་ནས་གཞན་
ཡུལ་ལ་ཁུངས་གཏུགས་གང་ཐུབ་ལས། རང་ཡུལ་གྱི་འབྱུང་ཁམས་རིག་གནས་
དང་མཁས་གྲུབ་རྣམས་ལ་འདིང་དེ་ཙམ་མི་འཛིན་པའི་གོམས་སྲོལ་ཞིག་སྔར་
ནས་ཆགས་ཡོད། གཞན་གྱི་ལོ་རྒྱུས་དུ་ནགས་ཤོད་ཞེས་འཁོད་ཀྱང་ཕྱོགས་ཁག་
གི་མཁས་པ་ག་གེ་མོ་ཞིག་གིས་བླང་དོར་གང་ཡང་མི་ཤེས་པའི་ཡུལ་ལ་ཆོས་ཀྱི་
སྒྲོན་མེ་སྦར་བ་དང་། གནས་དགོན་བཞེངས་བའི་ལོ་རྒྱུས་བཅས་འཆི་བ་ལས་
བསྐྱབས་པ་ལྟ་བུའི་མཚར་གཏམ་སྣ་ཚོགས་དང་། འཇིག་རྟེན་ཕྱོགས་ལ་ཡ་
རབས་གནའ་སྲོལ་འཛུགས་སྐྲུན་ཐོ་གང་ཡོད་པ་མ་བྲིས་པ་འདི་ཅིས་ལན་པ་ཡིན།
ད་ལྟ་བོད་ཀྱི་གནས་ཆེན་ཁག་རྣམས་རང་རང་གིས་སྲུང་སྐྱོབ་དང་དྲིལ་བསྒྲགས་
བྱས་པ་དང་། གནས་ཀྱི་ཡོན་ཏན་བརྗོད་པས་འཛམ་གླིང་སྐྱེ་བོ་ཀུན་ཀྱང་མ་
བོས་མགྲོན་དུ་ཕེབས་པ་དང་གནས་དེར་བཞུགས་པ་པོས་ཀྱང་སྤྲོ་བ་བརྟས་པ་
བཅས་ཀྱི་དགེ་མཚན་ལྡན། དེ་རྣམས་དང་རང་རེའི་གནས་དགོན་དང་མི་
རིགས་རིག་གནས་བཅས་གང་གི་ཆ་ནས་སྐྱོ་བ་གང་ཡང་མེད། ད་ལྟ་སྤྱིར་བོད་
ཀྱི་ལོ་རྒྱུས་ཆ་ཚང་བའི་རྣམ་པ་རུ་སླེབས་ཀྱང་། རང་རེ་ལྟ་བུའི་ལུང་ཚན་ཁག་ལ་
ལོ་རྒྱུས་ཡུན་རིང་ལྡན་ཞིང་སྣོད་བཅུད་ཀྱི་བཀོད་པ་ཕུན་སུམ་ཚོགས་པོ་ཡོད་པས་
ཆ་མ་ཚང་བའི་སྣང་བ་དེ་ཙམ་མེད། ལུང་ཚན་གཞན་དང་བསྡུར་ན་༧སྐྱབས་
རྗེ་མཆོག་སྤྲུལ་རིན་པོ་ཆེ་དོན་གྱི་སླད་དུ་མཚན་ནས་སྨོས་ན་རི་དབང་དཀོན་
མཆོག་བསྟན་འཛིན་ཆོས་ཀྱི་རྒྱལ་མཚན་དཔལ་བཟང་པོ་མཆོག་གིས་བརྩམས་
པ་《ནགས་ཤོད་འབྲི་རུའི་ལོ་རྒྱུས་》ཞེས་པ་དེ་ཧ་ཅང་གི་ཕུན་སུམ་ཚོགས་པས་
བདག་གི་གཙོས་ཕྱི་རབས་རྣམས་ཀྱི་དཔྱད་གཞི་དགོས་འདོད་འབྱུང་བའི་ནོར་
བུ་ཞིག་གནང་བ་དང་གཉིས་སུ་མ་མཆིས་པས་སྙིང་ཐག་པ་ནས་དཀའ་དྲིན་ཆེ་
ཞུ་རྒྱུ་ཡིན། འོན་ཀྱང་ཚོ་སྡེ་རེ་དང་བླ་དགོན་གྱི་བྱུང་རབས་རྣམས་བོད་ཡོངས་



སུ་ལུང་ཚན་རྣམས་ཀྱི་རིག་གནས་ལོ་རྒྱུས་རེ་བྱུང་ན་བསམ་ནས་བྲིས་པ་ལས།
ཕྱོགས་རིས་ཀྱིས་སམ་ཡང་ན་ནགས་ཤོད་ལུང་པ་དང་རང་ཉིད་ཀྱི་གནས་ཡུལ་ལོ་
རྒྱུས་གཅིག་པུར་ཡོད་ན་བསམ་ནས་མ་བྲིས་པར། ད་ལྟ་བོད་སྤྱིའི་རྒྱལ་རབས་
སོགས་རྩ་བའི་ཆ་ནས་ལོ་རྒྱུས་ལེགས་གྲུབ་བྱུང་ཀྱང་། ལུང་ཚན་རྣམས་ཀྱི་ལོ་
རྒྱུས་ལ་མཁས་དབང་གང་ཞིག་ཡིན་ཀྱང་ཞིབ་ཕྲ་ཡོང་མི་ཐུབ་པ་དང་ནོར་འཛོལ་
མང་པོ་ཡོང་ངེས་པས་རང་ས་རང་ཡུལ་རང་སྡེ་རང་དགོན་ནས་ཡིན་པའི་སྐྱེས་
བུས་བྲིས་པ་ཡིན་ན་ཁ་གསལ་ལ་གཏིང་ཟབ་པ་ཞིག་ཡོང་རེའི་ཀུན་སློངས་ཀྱིས་
བྲིས་པས་ནགས་ཤོད་པའི་སྡེ་དང་དགོན་པ་རྣམས་ཀྱིས་མཚོན་བོད་ཡོངས་ལ་དེ་
དོན་ལམ་སློང་ཡོང་བའི་སྨོན་འདུན་ཞུ།
ལོ་རྒྱུས་འདི་འདྲ་ཞིག་འབྲི་རྐྱེན་ནི་ཕྱོགས་གཞན་ལ་འགྲོ་སྐབས་ཁྱོད་ཕ་
ཡུལ་ག་ནས་ཡིན། ལུང་དེར་གནས་དགོན་གང་འདྲ་ཡོད། མཁས་གྲུབ་གང་
འདྲ་བྱོན། དེ་རྣམས་ལོ་རབས་ག་དུས་རེད་ཞེས་དྲིས་པས། རང་གི་ཕ་ཡུལ་
དང་གནས་དགོན་ཡིད་ལ་འཆར་བཞིན་དུ་སྨྲ་བ་མེད་པར་སྡོད་པ་ལས་ཐབས་
ཤེས་མ་བྱུང་བས་ལོ་རྒྱུས་འབྲི་བའི་འདུན་པ་ཤར། དེ་དོན་བདག་ལ་བཀའ་
དྲིན་བླ་ན་མེད་པ་༧སྐྱབས་རྗེ་རིན་པོ་ཆེ་མཆོག་ལ་ཞུས་པས། ཁོང་གིས་ངས་
དགོན་པའི་ལོ་རྒྱུས་ཤིག་འབྲི་འདུན་ཡོད་ཀྱང་མ་གྲུབ་པས་ཁྱོད་ཀྱི་དེ་ལྟར་བྱ་
དགོས་ཞེས་པའི་གནང་བ་བསྩལ་བས་དཔྱད་གཞིའི་ཡིག་རིགས་དང་འབྲེལ་
ཡོད་ས་ཆ་ཁག་ན་རྒན་གྲས་ལ་བཀའ་འདྲི་ཞུ་བའི་འགོ་ཚུགས། ཁ་གཅིག་གིས་
རང་ལུང་པའི་རྒྱུན་གོས་དང་སྐད་དང་གོམས་གཤིས་འབྱུང་ཁམས་བཅས་ལ་
སྣང་ཆུང་ཤོར་ནས་བོད་ཀྱི་ས་ཆ་དངོས་དང་མ་མཐུན་པར་སྨྲ་བ་འགའ་ཡང་
བྱུང་། དམིགས་བསལ་གྱི་ཁྱད་ཆོས་མེད་ན་མི་རིགས་དང་ཡུལ་ལུང་བྱ་བའི་
དགོས་པ་མེད་པ་དང༌། ལྷག་ཏུ་རང་རེའི་སྐད་ནི་བརྡ་རྙིང་དང་བརྡ་སྤྲོད་རིག་
པ་དང་མཐུན་པ་དང༌། བོད་ཡུལ་སྟོད་སྨད་བར་གསུམ་ཀུན་གྱིས་གོ་བདེ་བ་ལ་
3



སོགས་ཁྱད་ཆོས་མང་པོ་འདུག་པས་རྗེས་སུ་འགོད་རྒྱུ་ཡིན། རྒྱན་གོས་ནི་བོད་
གནའ་རབས་ཀྱི་གོམས་སྲོལ་མ་ཉམས་པས་ཐང་བྲིས་རྙིང་པ་དང་འཇིམ་བཟོ་
བཅས་དང་མཐུན་པ། དགོན་གནས་མང་ཞིང་ས་བབས་བཟང་བའི་རི་ཆུའི་
བཀོད་པ་སོགས་ངོ་མཚར་རྣམས་འུད་སྒྲོག་ཙམ་མ་ཡིན་པར་དོན་ལ་གནས། །
སྤྱིར་བོད་ཀྱི་གནའ་སྲོལ་གོམས་གཤིས་དང་སྲོལ་རྒྱུན་རིག་གནས་རྣམས་
རང་རེ་ལྟ་བུའི་ལུང་ཚན་ཁག་ལ་གནས་ཐུབ་པ་ལས། གྲོང་ཁྱེར་དང་འདུས་
སྡོད་མང་བའི་སར་ཉིན་བཞིན་སྐད་གོམས་ གཤིས་ གསུམ་འགྱུར་བ་འགྲོ་སྟེ།
བོད་མིན་སོག་མིན། རྒྱ་མིན་བོད་མིན། གྲྭ་མིན་སྐྱ་མིན། སྐད་ཡང་ར་མ་ལུག་
ལྟ་བུ་སྤྱོད་བཞིན་པ་འདི་རྣམས་ལགས།
འདིར་ནོར་འཁྲུལ་ དང་ཚིག་དོན་མ་མཐུན་ པ་ ཡོང་ངེས་ པས་ རྒྱ་ཆེའི་
གཟིགས་པ་པོ་རྣམས་ཀྱིས་བརྩེ་བའི་ཡུལ་དུ་མཁྱེན་པར་མཛོད།
གངས་ཅན་ལྷ་ལྡན་ཞིང་དུ་༢ ༠༠༧ཟླ་༦ཚེས་༣༠ ཉིན།
རྩོམ་པ་པོས།



༄༅།།དཀར་ཆག
ངེ༄༅བྱ༤
...........................
(༢༡)
མཆོད་པར་བརྗོད་པ་དང་རྩོམ་པར་དམ་བཅའ་བ། ........…......
སྣོད་བཅུད་ཀྱི་སྐོར། ..............
ཕྱི་སྣོད་ཀྱི་འཇིག་རྟེན་གྱི་ཆགས་ཚུལ།.................................
ནང་བཅུད་ཀྱི་སེམས་ཅན་གྱི་གནས་ཚུལ། ......
འགྲོ་བ་མིའི་རིགས་ཇི་ལྟར་བྱུང་ཚུལ།................................. (༩)
བསྐལ་བཟང་སངས་རྒྱས་རྣམས་བྱོན་ནས་དམ་ཆོས་དར་ཚུལ། ......（༡༣）
སྟོན་པའི་གཏད་རབས། .....…..
བ.............（༡༨）
བཀའ་བསྡུ་རིམ་པ། ། •..............
................ （༢༠）
ཟབ་མོ་ལྟ་བརྒྱུད། .............
རྒྱ་ཆེན་སྤྱོད་བརྒྱུད། ....……...
...... (༢༢）
ཁ་བའི་ལྗོངས་ཀྱི་སྣོད་བཅུད་ཇི་ལྟར་བྱུང་ཚུལ། ................ • •• (༢༥)
སྤུ་རྒྱལ་གྱི་རྒྱལ་རབས།
•……..........• （༢༨）
བོད་བཙན་པོའི་རྒྱལ་རབས། །
.................（༣༢）
ཆོལ་ཁ་གསུམ། .....
........... (༩༥）
བསྟན་པ་ཕྱི་དར་སྐབས་ཀྱི་འདུལ་བའི་སྡོམ་རྒྱུན་ཁག་གསུམ། .........（༩༧）
བོད་དར་ཆོས་བརྒྱུད་གྲུབ་མཐའ་ཁག་གི་བྱུང་རིམ། ...........
འབྲི་གུང་བཀའ་བརྒྱུད་ཀྱི་བྱུང་ཚུལ། .......................
སུམ་པ་རྒྱལ་ཕྲན། ..........….
བོད་ཀྱི་སྟོང་སྡེ་དྲུག་ཅུར་དབྱེ་བ། ..............................
བར་གྱི་དཔའ་སྡེ་ནགས་ཤོད་སྟོང་བུ་ཆུང་།
(༦༤)
།



（༡༠༥)
ནགས་ཤོད་འདི་ཉིད་མདོ་དབུས་གང་དུ་གཏོགས་ཚུལ། ..……..….. (༨ ༡)
ནགས་ཤོད་ཡུལ་སྐྱོང་ནགས་ལྷ་ཛམ་བྷ།
（༨༧)
ནགས་ལྷའི་ལྷ་མཁར།...
（༩༣）
ནགས་ཤོད་པའི་གོམས་སྲོལ། ..…..........…..….….......…..…... (༩༧)
ནགས་ཤོད་ཀྱི་དཔོན་ཁག་
... (༩༩)
ནགས་ཤོད་དུ་ཆོས་ལུགས་གྲུབ་མཐའ་ཁག་བྱུང་ཚུལ། ....….....…... (༩༩)
ནགས་ཤོད་པའི་རིག་གནས་དང་སྒྱུ་རྩལ། ..........
བོད་སིལ་བུའི་མཇུག་གི་ནགས་ཤོད།..... ...…….....….(༡༡༧）
འགོམ་སྡེ་ལེང་དྲུག….......
..............（༡༣༥)
འགོམ་གྱི་ལྟེ་བ་ཡུལ་གྲོང་། ...
(༡༤ ༠)
འགོམ་འོམ་མཐའ།......
................ (༡༤༣）
འགོམ་ཉང་ཁུ་གཞུང་། ....
(༡༩ ༩)
འགོམ་ཆུ་སྲིབ་མ། .......
.……..…..… (༡༤༦)
འགོམ་དཀར་གཞུང་། ....
...…..….... (༡༩༨）
འགོམ་སྨེ་ཏི་ཡུངས་དཀར།
(༡༩༨)
འགོམ་ཆགས་རྩེ། ...
.........................（༡༥༡)
(༡༥༡)
གནས་མཆོག་བ་ལག་ཤེལ་དཀར་འབུམ་པ། ། ....….....….....…….. （༡༥༢）
འབུམ་པ་བསྐྱར་བཞེངས།......
..........(༡༦༣)
འབུམ་པ་རྒྱས་བསྐྲུན། ...
(༡༦༥）
ལོ་ལྟར་ཆོས་ཕྱོགས་མཛད་སྒོ། .................
...（༡༦༦)
སྐུ་གསུང་ཐུགས་རྟེན།
........…… （༡༦༧)
སྨྱུང་གནས་ལྷ་ཁང་། .....................................…….. (༡༦༩)
རྡོ་རྗེ་ཕག་མོའི་ལྷ་ཁང་། ..………….....
.. (༡༧༠）
སྐོར་གསུམ། ....



ཤེལ་དཀར་འབུམ་པའི་གནས་ཀྱི་ཕན་ཡོན་དང་སྐོར་ཚད། .....…...（༡༧༡)
ནགས་ཤོད་འགོམ་དགོན་ཆོས་འཁོར་བྱམས་པ་གླིང་། .......…....（༡༧༥）
སྐུ་གསུང་ཐུགས་རྟེན། ...…....…..…….….….... ....……....…...(༢༣༠）
ཆོས་སྤྱོད་ཉམས་ལེན་དང་སྒྲུབ་མཆོད་ཁག….....................（༣༢༦）
ལོ་ལྟར་སྒྲུབ་མཆོད་སོགས་ལས་བྱ་རིམ་པ། .......……........…...... （༢ ༢༧)
ཡང་དར་བསྟན་པའི་ཉི་མ་སླར་ཡང་ཤར་བ། ..................... （༢ ༥༢)
འགོམ་དགོན་རྟེན་འཕྱག་ཉི་གླིང་དུར་ཁྲོད། .....….………….……….……… （༢༧༧）
ཀཱ་མཆོག་སྒྲུབ་གྲྭ་ཐར་པ་གླིང་། ..………... .........…...(3༨༡)
འབར་བ་དབང་གི་སྒྲུབ་གནས་མེ་འབར་ཕུག ：
（༢༨༥）
ཤག་ཝ་ཐང་དགོན་བཀའ་བརྒྱུད་འཕེལ་རྒྱས་གླིང་། ..………..…….…（༢༩༠)
ཤག་གླང་དེལ་དགོན་ཐེག་མཆོག་རྣམ་གྲོལ་གླིང་།....…….....…..…...（༣༠༩)
སྨེ་ཏི་མར་སྐྱེད་དགོན། ....…...
………..……….… （༣ ༡༣)
སེར་རིས་ཆོས་འཁོར་དགོན། ........
ལྷ་ཁང་ཁག .…………..
...（༣༢ ༡)
བསྐང་བཤགས་ཁག
མཆོད་རྟེན་ཁག...
（༣༣༩)
མཇུག་གི་སྦྱར་བྱང་། ..……...
. ....（༣ ༤ ༢）
འགོམ་དགོན་ཆོས་འཁོར་བྱམས་པ་གླིང་གི་ཆོས་ཁྲིམས་བཅའ་ཡིག ........
.........（༣ ༤ ༥)
འགོམ་དགོན་ཆོས་འཁོར་བྱམས་པ་གླིང་གི་བཅའ་ཡིག་ཁ་གསབ། .........
....……..…. (༣ ༥༦)
དཔྱད་གཞིའི་ཡིག་ཆ། ..
……....（༣༥༩）



༄༅།མཆོད་པར་བརྗོད་པ་དང་རྩོམ་པ་
དམ་བཅའ་བ།
ན་མོ་རཏྣ་གུ་རུ། །
གང་ཞིག་གདོད་ནས་ཉེས་པས་མ་གོས་ཤིང༌།།
གང་ཞིག་གདོད་ནས་སྤྲོས་པའི་མཐའ་ལས་གྲོལ།
གང་དང་གང་གི་རྒྱུད་ལ་རབ་བཞུགས་པའི།
གང་གི་མགོན་པོ་གདོད་མའི་མགོན་དེར་འདུད།།
མཁའ་ལ་སྤྲིན་གྱི་ཚུལ་དུ་སྣང་བ་དང་།
མཁའ་ལྟར་ཁྱབ་ཀྱང་དག་པའི་སྤྱོད་ཡུལ་བ། །
མཁའ་ཡི་ངང་ཚུལ་སྣང་ལ་རང་བཞིན་མེད།
མཁའ་ཁྱབ་གདོད་མའི་སར་འགོད་ཁྱོད་ལ་འདུད། །
གྲངས་མེད་གོང་ནས་མངོན་པར་སངས་རྒྱས་ཀྱང་།
གྲངས་མེད་འགྲོ་བ་འདྲེན་པའི་མཐུ་མངའ་ཞིང་།
གྲངས་མེད་སེམས་ཅན་དོན་ལ་བསྐལ་བའི་མཐར།
གྲངས་མེད་མཛད་འཕྲིན་སྟོན་མཛད་ཁྱོད་ལ་འདུད།
དཀའ་བའི་ལོ་ཟླ་བགྲང་ཡས་སྔོན་དུས་ནས།།
དཀའ་སྤྱད་སྡུག་བསྲན་འབད་པའི་མེས་པོ་དང༌།
བཀའ་དྲིན་བླ་ན་མེད་པའི་ཆོས་རྒྱལ་ཚོགས།



བཀའ་དྲིན་བསམ་བཞིན་བསམ་ཞིང་སླར་ཡང་འདུད།
རབ་དཀར་ཁ་བའི་ལྗོངས་ཀྱི་ཞིང་ཁམས་འདིར།
རབ་མཛེས་བཤད་སྒྲུབ་ཤིང་རྟ་བཅོ་བརྒྱད་ཅེས།
རབ་མང་མཁས་དང་གྲུབ་པའི་ཚོགས་རྣམས་ལ།
རབ་དྭངས་གུས་པ་ཆེན་པོས་ཕྱག་བགྱིའོ། །
རྒྱལ་ཀུན་དགོངས་པ་ཐམས་ཅད་གཅིག་འདོམས་པ།
རྒྱལ་དང་དེ་སྲས་ཀུན་གྱིས་བསྟོད་དབྱངས་སྒྲོག་
རྒྱལ་ཀུན་སྐུ་གསུང་ཐུགས་མཆོག་གཅིག་འདུས་པའི།
རྒྱལ་ཀུན་དབང་པོ་རིན་ཆེན་དཔལ་ལ་འདུད།
རབ་ཡངས་ས་ཆེན་ནོར་འཛིན་ཁྱོན་འདི་ཉིད།
རབ་དམར་ངུར་སྨྲིག་རྒྱན་འཆང་ཁྱུ་ཚོགས་ཀྱིས།
རབ་འགེངས་དྭགས་བརྒྱུད་བསྟན་འཛིན་གསེར་རིའི་ཕྲེང་། །
རབ་བརྗིད་བརྒྱུད་པར་བཅས་ལ་གུས་ཕྱག་འཚལ།
ལྗོན་པའི་ཚལ་གྱིས་སུམ་རྩེན་དཔལ་རབ་འཕྲོག
ལྗོན་བཟང་རྩ་འབྲས་ལོ་མས་ནད་ཀུན་སེལ། །
ལྗོན་ཤིང་ནགས་ཀྱིས་མཛེས་ཤིང་དགེ་བཅུ་ཚང་།
ལྗོན་པས་རབ་གང་བཀྲ་ཤིས་ནགས་ཀྱི་ཤོད།
ངོ་མཚར་ལྷ་ཡུལ་བཀོད་པ་ཀུན་ཚང་དབུས། །
ངོ་མཚར་གནའ་ཤུལ་གྲགས་ཅན་མང་མཐོང་ཚེ།
ངོ་མཚར་མེས་པོའི་བཀའ་དྲིན་དྲན་པའི་ཕྱིར།
ངོ་མཚར་གནས་དགོན་བཀོད་སོགས་ཅུང་ཟད་འབྲི།
ཆ་ཚང་སྤྱི་ཡི་ལོ་རྒྱུས་རྒྱུ་སྐར་སྤུན།
ཆ་ཚང་མེད་ཕྱིར་རང་རེར་ངག་སྒྲོས་ཙམ།



ཆ་ཚང་འབྲི་བར་བྱ་བའི་ཐབས་ཀྱིས་དབེན།
ཆ་ཚང་ཡོངས་ཕྱིར་ཀུན་གྱིས་འབད་པར་རིག་
མང་མང་མཛེས་མཛེས་ཚིག་དོན་ཡ་མ་ཆ།།
མང་པོའི་དོན་ཕྱིར་ལྷག་བསམ་གྱིས་བསྐུལ་ཀྱང་།
མང་པོའི་རིག་གཞུང་སྦྱངས་པ་ཆེས་དབེན་པས།
མང་པོ་མགུ་བར་དཀའ་བས་བརྩེ་བ་ར་མཛོད།
དེ་ཡང་སློབ་དཔོན་འཕགས་པས། བསྟན་བཅོས་བྱེད་པོས་སྟོན་པ་ལ།
མཆོད་པར་བརྗོད་པ་འབྲས་མེད་མིན། སྟོན་པ་དང་ནི་བསྟན་བཅོས་ལ། དད་
འདུན་སྐྱེད་པ་བྱ་ཕྱིར་རོ། ཞེས་གསུང་པ་ལྟར་མཆོད་པར་བརྗོད་པ་རྡོ་རྗེའི་
ཚིག་གི་མེ་ཏོག་ཕྲེང་བས་མདུན་བསུས་ཏེ། གང་གླེང་བར་བྱ་བའི་རིམ་པ་འདི་
ཡང་། སློབ་དཔོན་ཞི་བ་ལྷས། སྔོན་ཆད་མ་ ཐོས་ པ་ནི་འདིར་བརྗོད་མེད།
སྡེབ་སྦྱོར་མཁས་པའང་བདག་ལ་ཡོད་མ་ཡིན། ཞེས་ གསུངས་པ་ལྟར་དང་།
འདིར་ཡང་སྤྱི་དང་བྱེ་བྲག་གཉིས་ལས། དང་པོར་ཕྱི་སྣོད་ཀྱི་འཇིག་རྟེན་དང་
ནང་བཅུད་ཀྱི་སེམས་ཅན་ཆགས་ཚུལ་ལོ།



སྣོད་བཅུད་ཀྱི་སྐོར།
ཕྱི་སྣོད་ཀྱི་འཇིག་རྟེན་གྱི་ཆགས་ཚུལ།
དེ་ཡང་གཅིག་ཏུ་མ་ངེས་ཏེ། རྗེ་འབྲི་གུང་པས་སྤྱིར་སེམས་ཐ་དད་པའི་
དབང་གིས་སྣང་བ་ཡང་ཐ་དད་ཡིན་ཞེས་གསུངས་པ་དེ་ནི་ཤིན་ཏུ་ཐུགས་མད་
དེ། ཕྱི་སྣོད་ཀྱི་འཇིག་རྟེན་འདི་ཉིད་ལ་ཕྱི་ནང་གི་འདོད་པ་དང༌། ནང་པ་ལ་
ཡང་ཐེག་པ་ཆེ་ཆུང་གི་བཞེད་ཚུལ་དང༌། ད་ལྟའི་ཚན་རིག་པའི་འདོད་ཚུལ་
སོགས་གཅིག་ཏུ་ངེས་དཀའ་ཡང་འགལ་བ་ཅན་དུ་མི་སེམས་ཏེ། གོང་གི་རྗེ་
སྐྱོབ་པའི་རྡོ་རྗེའི་གསུང་དེས་གྲུབ་ལ། དེ་ཡང་འཛམ་གླིང་གོ་ལ་ཧྲིལ་པོ་སོགས་
སྣོད་བཅུད་འཇིག་རྟེན་གྱི་ཁམས་ཐམས་ཅད་འབྱུང་བའི་རྟེན་འབྲེལ་ཚོགས་
པའི་ནུས་མཐུའི་བྱེད་ལས་ལ་བརྟེན་ནས་གྲུབ། །
མདོ་ལས། དཔེར་ན་བར་སྣང་ལ་ཆར་གྱི་རྒྱུན་བབས་པའི་ཚེ། བར་སྣང་
མི་མངོན་པ་བཞིན། ཕྱོགས་བཅུའི་ནམ་མཁའ་མཐའ་མེད་པ་ཐམས་ཅད་ན།
ལ་ལ་བབས་པའི་མགོ་ཚུགས། ལ་ལ་བར་སྣང་ནས་འབབ། ལ་ལ་ས་གཞིར་
ཐིམ། ལ་ལ་ཐིམ་ནས་ཅུང་ཞིག་ལོན་བར་མ་ཆད་པ་ལྟར་ཞེས་པས་དཔེར་ན།
འཇིག་རྟེན་གྱི་ཁམས་ཐམས་ཅད་མཐོང་ཆོས་སུ་གྱུར་པ་ནི་མིའི་སྐྱེ་གནས་འཇིག་
གསུམ་ལྟ་བུ་ལས་མ་འདས། དེ་ཉིད་ལ་དབྱིབས་ཀྱི་རྣམ་པར་ཕྱེ་བ་ནི་སྣ་ཚོགས་
ཏེ། ཕྱོགས་རྣམས་ཀུན་ན་ཞིང་རྣམས་རྒྱ་མཚོ་སྣང༌། ལ་ལ་ཟླུམ་པོ་ལ་ལ་ཟུར་
གསུམ་སྟེ། དེ་དག་ལ་ལ་ཕྱོགས་ན་གྲུ་བཞི་གནས། ཞེས་གསུངས། སྤྱིར་ན་
འཇིག་རྟེན་གྱི་ཁམས་འདི་ཉིད་འོག་གཞི་རླུང་གི་དཀྱིལ་འཁོར་རམ་རྡོ་རྗེའི་རྒྱུ་
གྲམ་ལྟར་གནས་པའི་སྟེང་དུ་བདུད་རྩི་ཆུ་ཡི་ཟིལ་མ་ལས། དབང་ཆེན་གསེར་



གྱི་ས་གཞི་རི་རབ་གླིང་བཞི་གླིང་ཕྲན་ལྕགས་རི་དང་རི་མཚོ་བདུན་བདུན་བཅས་
རིམ་བཞིན་སེམས་ཅན་སྤྱི་མཐུན་ལས་ཀྱིས་གྲུབ། དེ་ཡང་སློབ་དཔོན་དབྱིག་
གཉེན་གྱིས་མངོན་པ་མཛོད་ལས། གླིང་བཞི་གླིང་ཕྲན་ཉི་ཟླ་དང༌། རི་རབ་
དང་ནི་འདོད་ལྷ་དང་། ཚངས་པའི་འཇིག་རྟེན་སྟོང་ལ་ནི། སྟོང་ནི་སྤྱི་ཕུད་
ཡིན་པར་འདོད། ཞེས་པ་ལྟར་མ་ཀི་རླུང་དཀྱིལ་ནས་ཡ་ཀི་བསམ་གཏན་བཞི་
པ་བར་བརྩིས་པ་སྟོང་ལ་སྟོང་སྤྱི་ཕུད་ཀྱི་འཇིག་རྟེན་ཞེས་བརྗོད། དེ་སྟོང་ལ་
སྟོང་གཉིས་པ་བར་མའི་འཇིག་རྟེན་གྱི་ཁམས་ཞེས་བྱ། དེ་སྟོང་ལ་སྟོང་གསུམ་
གྱི་སྟོང་ཆེན་པོའི་འཇིག་རྟེན་གྱི་ཁམས་ཞེས་འབོད། སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་འདི་ཉིད། གཞི་དང་སྙིང་པོ་མེ་ཏོག་གིས་རྒྱན་པ་
མཛད་པ་བཅུ་གཉིས་སྟོན་པའི་སྤྲུལ་སྐུ་ཞིག་གི་འདུལ་ཞིང་ཡིན། འཇིག་རྟེན་གྱི་
ཁམས་འདི་ལྒང་ཕུག་གི་དབྱིབས་ཅན་རིལ་པོ་ཞིག་ཡིན་པ་ད་ལྟའི་མཁས་དབང་
ཀུན་གྱིས་མགྲིན་གཅིག་ཏུ་སྨྲས་པ་འདི་གང་ཡིན་ཟེར་ན། དེ་སྔོན་བདེ་བར་
གཤེགས་པ་ལ་འཁྲུལ་བའི་དྲི་མ་མི་མངའ་བས་སངས་རྒྱས་ཞེས་མཚན་དུ་གསོལ་
བ་ཐབས་དང་ཤེས་རབ་ལ་མངའ་དབང་འབྱོར་བས་ཡིན། དེ་ལྟར་གཉིས་སུ་
གསུངས་པ་མ་ཡིན་ཏེ། འཇིག་རྟེན་ཁམས་ཀྱི་ཆགས་དབྱིབས་ཚུལ་མི་མཐུན་པ་
ལྟར་གསུངས་ པ་ ནི། འདུལ་ བྱའི་ བློ་ དང་ འཚམས་ པར་ གསུངས་ པ་ ཡིན།
ཐབས་མཁས་པའི་སྤྱོད་པས་གང་ལ་གང་འདུལ་གྱི་མཛད་པ་འཕྲིན་ལས་སྟོན་པ་
ཡིན་ཏེ། སངས་རྒྱས་ཀྱིས་སེམས་ཅན་གྱི་བསམ་པ་དང་བག་ལ་ཉལ་དང་ཁམས་
དང་རང་བཞིན་བཅས་མཁྱེན་ནས་གསུངས་སོ། དཔེར་ན་རྒྱ་གར་གྱི་གདོད་
མའི་ཆོས་ལུགས་ཕྱི་རོལ་པ་སོགས་བསམ་བློ་རྙིང་པའི་དབང་གི་ས་གཞི་ལེབ་མོ་
ཞིག་འདོད་པ་ལས་རིལ་བོ་ཞིག་བསམ་ཡུལ་ལས་འདས་པས་མ་གསུངས་ལ།
འཇིག་རྟེན་མཐུན་འཇུག་གི་སྤྱོད་པ་དེ་ལྟ་བུ་ཞིག་མཛད་པས་ཆོས་ལུགས་གྲུབ་
མཐའ་ཁག་མང་པོ་ཞིག་གི་ནང་དུ་དར་རྒྱས་འདི་ལྟ་བུ་ཞིག་བྱུང་བ་མཛད་པ་ནི།



ཐུབ་པའི་དབང་པོས་གསུང་བའི་བཀའ་ཡི་གསུང་རབ་རྣམས་ལ་དཔྱད་པ་ཞིབ་
མོར་མཛོད་དང་ད་བཟོད་རྟོགས་ཐུབ། ཐུབ་པ་ཆེན་པོའི་དགོངས་པ་དངོས་ས་
གཞི་འདི་ཟླུམ་པོ་ཞིག་ཏུ་འདོད་པ་ནི་མདོ་སྡེ་རྣམས་སུ་གསལ་བར་གསུངས་སོ།
ནང་བཅུད་ཀྱི་སེམས་ཅན་གྱི་གནས་ཚུལ།
སྟོང་གསུམ་དང་བཅས་པ་དེ་དག་ལ་བཅུད་ཀྱི་འགྲོ་བ་རྣམས་གོ་རིམ་ངེས་
པ་ཡོད་དམ་ཞེ་ན། དེ་ནི་ཁམས་གསུམ་སྐྱེ་གནས་བཞི་ས་དགུར་འདུའོ། དང་
པོ་འདོད་ཁམས་ལ་གནས་རིས་ཉི་ཤུ་མཆིས་ཏེ། དམྱལ་བ་ལ་ཚ་གྲང་བརྒྱད་
དང་ཡི་དྭགས་དུད་འགྲོ་བཅས་གནས་རིས་བཅུ། ཤར་ལུས་འཕགས་པོ། ལྷོ་
འཛམ་བུ་གླིང་། ནུབ་བ་གླང་སྤྱོད། བྱང་སྒྲ་མི་སྙན་བཅས་རང་རང་གི་གླིང་
གཡོག་དང་བཅས་བཞི། རྒྱལ་ཆེན་རིགས་བཞི། སུམ་ཅུ་རྩ་གསུམ། འཐབ་
བྲལ། དགའ་ལྡན། འཕྲུལ་དགའ། གཞན་འཕྲུལ་དབང་བྱེད། འདོད་ལྷ་
རིགས་དྲུག་བཅས་བཅུ་སྟེ། འདོད་ཁམས་གནས་རིས་ཉི་ཤུ་མཆིས། །
གཟུགས་ཁམས་ལ་གནས་རིས་བཅུ་བདུན་མཆིས་ཏེ། བསམ་གཏན་དང༌
པོ་ལ་ཚངས་རིས། ཚངས་པ་མདུན་ན་འདོན། ཚངས་ཆེན་གསུམ། བསམ་
གཏན་གཉིས་པ་ལ་འོད་ཆུང་། ཚད་མེད་འོད། འོད་གསལ་གསུམ། བསམ་
གཏན་ གསུམ་ པ་ ལ་ དགེ་ ཆུང་། ཚད་ མེད་ དགེ། དགེ་ རྒྱས་ དང་ གསུམ།
བསམ་གཏན་བཞི་པ་ལ་སྤྲིན་མེད། བསོད་ནམས་སྐྱེས། འབྲས་བུ་ཆེ། མི་ཆེ་
བ། མི་གདུང་བ། གྱ་ནོམ་སྣང་། ཤིན་ཏུ་མཐོ་བ། འོག་མིན་ཏེ་དང་པོ་
གསུམ་སོ་སྐྱེའི་གནས་དང་། ཕྱི་མ་ལྔ་ འཕགས་ པ་ཁོ་ནའི་ གནས་ ཡིན་པས་
གནས་གཙང་ལྔ་ཞེས་འབོད་པའི་གཟུགས་ཁམས་ཀྱི་གནས་ཡིན་ནོ། །
གཟུགས་མེད་ཀྱི་གནས་ལ་སྐྱེ་མཆེད་མུ་བཞི་སྟེ། ནམ་མཁའ་མཐའ་ཡས་
སྐྱེ་མཆེད། རྣམ་ཤེས་མཐའ་ཡས་སྐྱེ་མཆེད། ཅི་ཡང་མེད་ པའི་སྐྱེ་མཆེད།



ཡོད་མིན་མེད་མིན་སྐྱེ་མཆེད་བཅས་བཞི་ནི་ཏིང་འཛིན་གྱི་རང་གཟུགས་ལས་
རགས་གཟུགས་ནི་མ་གྲུབ། །
སྤྱིར་འདོད་ཁམས་ཞེས་པ་ནི་དབང་པོ་ལྔ་ལ་འདོད་ཅིང་ཆགས་པས་ན་
འདོད་ཁམས། གཟུགས་ཁམས་ཞེས་པ་ནི་ཕྱིའི་གཟུགས་ལ་ཆགས་པ་དང་བྲལ་
ཡང་ནང་ གི་ གཟུགས་ ཀྱི་ ཕུང་ པོ་ ལ་ ཆགས་ སྲིད་ ཡོད་ པས་ གཟུགས་ ཁམས།
གཟུགས་མེད་ཁམས་ནི་ནང་གི་གཟུགས་ཁམས་ལ་ཆགས་པ་མེད་ཀྱང་ཚོར་བ་
སོགས་མིང་གཞི་ཙམ་ལ་ཅུང་ཞེན་པས་ན་གཟུགས་མེད་ཁམས་བཅས་གསུམ་དུ་
དབྱེ་བ་ཡོད།
ཁམས་གསུམ་པོ་དེ་དག་ས་དགུར་དབྱེ་ན། འདོད་ཁམས་ལ་ཟས་དང་
གྲོགས་གནས་འདོད་ཙམ་དུ་མཐུན་ པས་ གཅིག གཟུགས་ ཁམས་ ལ་བསམ་
གཏན་བཞིར་དགའ་བདེའི་བསམ་པ་མི་འདྲ་བ་རེ་རེས་ས་བཞི། གཟུགས་མེད་
སྐྱེ་མཆེད་མུ་བཞི་ལ་སྙོམས་འཇུག་གི་རིམ་པ་ལ་ཁྱད་པར་མི་འདྲ་བས་ས་བཞིར་
བཅས་དགུ་ཡོད། །
སྐྱེ་གནས་ བཞི་ནི་ ཁམས་ གསུམ་ གྱི་ གནས་ རིས་ ཐམས་ ཅད་ སྐྱེ་ གནས་
བཞིར་མ་འདུས་པ་མེད་ལ། མི་ལ་སོགས་པ་ཁ་ཅིག་མངལ་སྐྱེས་དང༌། བྱ་ལ་
སོགས་པ་ཁཊཅིག་སྒོང་སྐྱེས། ཤིག་ལ་སོགས་དྲོད་གཤེར་ལས་སྐྱེས་པ། བར་དོ་
དང་ཡི་དྭགས་སོགས་རྫུས་སྐྱེས་ཡིན་ཡང་། དེ་ལྟར་ཡང་གཅིག་ཏུ་མ་ངེས་ཏེ།
དུད་འགྲོ་དང་མི་ནི་སྐྱེ་གནས་བཞི་ཀར་ཡོད་པ་སྔོན་གྱིཀླགླེང་གཞི་དང༌། ད་
ལྟའི་འཛམ་གླིང་ས་ཕྱོགས་ཁག་ལ་བྱུང་དང་འབྱུང་བཞིན་ཡོད་པས་མཚོན། སྐྱེ་
གནས་བཞིར་མ་འདུས་པའི་ཁམས་གསུམ་སེམས་ཅན་གཅིག་ཀྱང་ཡོད་པ་ནི་མ་
ཡིན་ནོ། འོ་ན་དེ་རྣམས་ཀྱི་ཚེ་ཚད་ལ་ངེས་པ་ཡོད་དམ་ཞེ་ན། དེ་ནི་ངེས་དང་
མ་ངེས་གནས་རིས་མི་འདྲ་བ་སོ་སོ་ལྟར་ཡོད་ཀྱང་སྤྱིར་རྣམ་སྨིན་ལས་ཀྱི་རྗེས་སུ་
འབྲངས་བ་ཁོ་ནའོ། དེས་ན་བདེ་སྡུག་གི་འབྲས་བུ་དེ་གང་གིས་མྱོང་སྙམ་ན།



ལུས་ཀྱིས་མྱོང་ཏེ། རྗེ་སྐྱོབ་ པ་ རིན་པོ་ཆེས། འཁོར་བ་ལུས་འཁོར་སེམས་
འཁོར་ལ། གཞན་གྱིས་འདོད་ལུགས་མང་ན་ཡང་། འ་འབུས་གང་ཡང་མི་
བཞེད་དེ། རྒྱུ་རྐྱེན་ལས་སྐྱེས་རྣམ་རྟོག་གིས། བག་ཆགས་ལུས་སུ་འཁོར་བར་
འགྱུར། ཞེས་གསུངས་པ་ལྟར། མི་སོགས་རགས་ གཟུགས་རྣམས་ལུས་ཀྱིས་
མྱོང་བ་སྨོས་མེད་ཁར། བར་དོ་སོགས་ཡིད་ལུས་རྣམས་ཀྱང་བག་ཆགས་ཀྱི་
དབང་གིས་སྔོན་གོམས་ལུས་ལ་མྱོང་བ་ནི་རང་རེ་རྣམས་ཀྱི་འོད་གསལ་དབྱིངས་
སུ་མ་དག་པའི་གཏི་མུག་གཉིད་ཀྱི་སྐབས་སུ་རྨི་ལམ་སྡུག་བསྔལ་གྱི་ཚོར་བ་
འདིས་དཔོག་ནུས་སོ།།
འཇིག་རྟེན་འདི་ལས་གཞན་དུ་གྱུར་པ་ཡོད་པ་ནི། མིའི་རིག་ཤེས་འཕེལ་
རྒྱས་ཕྱིན་པའི་རྒྱལ་ཁབ་ཁག་གིས་འཕུར་བསྐྱོད་ལ་བརྟེན་ནས་ཉི་ཟླ་དང་རྒྱུ་སྐར་
སོགས་ཀྱི་གླིང་དང༌། ཆགས་པ་དང་ཆགས་བཞིན་པ་འཇིག་པ་བཅས་ཀྱི་འཇིག་
རྟེན་གྱི་ཁམས་མང་པོ་ཞིག་རྟོགས་ལ། པར་རིས་ཀྱང་བླངས་ཡོད་པ་དེས་ནང་
ཆོས་རིག་ པའི་ རྒྱབ་རྟེན་དང་དཔུང་རོགས་བྱེད་པ་དང་ཆོས་ མཚུངས་ པས།
འཇིག་རྟེན་འདི་ཉིད་དུ་ལྷ་མེད་སྨྲ་བ་དང་འཇིག་རྟེན་བྱེད་པོས་བསྐྲུན་པར་
འདོད་པ། འཇིག་རྟེན་གྱི་བདེ་སྡུག་ཐམས་ཅད་དཀོན་མཆོག་གི་ཐུགས་སེམས་
མགུ་མ་མགུ་ལ་རག་ལས་པས་ཡིན་པར་འདོད་པ་དང༌། རིགས་མཐོ་དམན་
དཀོན་མཆོག་གིས་ གནང་ བ་ དང་། མཐར་གཏུགས་ན་འདྲ་མཉམ་ མེད་ པ་
གཉའ་གནོན་གྱི་རང་བཞིན། འཚེ་བ་ཆོས་སུ་སྨྲ་བ། དགེ་སེམས་ཅུང་ཟད་
ཡོད་ཀྱང་ཕྱོགས་རེ་བ་དང་། ལན་ལ་རེ་བ། དགོས་མེད་དཀའ་སྡུག་གི་བཟོད་
སྲན་ཁོ་ན་དང་། སེམས་པ་གུ་དོག་དང་འཇིགས་སྣང་ཁོ་ན་ལས་བདེ་བ་ཉེ་ཚེ་
ལས་མ་འདས་པའི་ཕྱོགས་རྣམས་ལ། དངོས་སུ་འཛམ་གླིང་ས་གཞི་ཆེན་པོ་
འདིར་གསལ་བསྒྲགས་བྱེད་པས། རང་བཞིན་གྱིས་དགག་པ་ཚར་ཕྱིན་པ་ཞིག་
བརྒྱབ་ཡོད། དེ་དང་ཆབས་ཅིག་སྐྱེ་བ་སྔ་ཕྱིའི་སྐོར་གྱི་ནང་ཆོས་བར་དོ་གསུམ་
i<



དང་འབྲེལ་བའི་སྐབས། འཛམ་གླིང་འདིར་ཁྱོན་མི་རིགས་འབོར་ཆིག་སྟོང་
ལྷག་ཙམ་ ཡོད་པ་གསལ་ བ་ དང༌། ལྷག་ ཏུ་ མཁན་ཆེན་ཚུལ་ཁྲིམས་བློ་གྲོས་
མཆོག་གིས་བརྩམས་པའི་སྐྱེ་བ་སྔ་ཕྱིའི་སྐོར་གྱི་དེབ་སོགས་ལ་ གཟིགས་པར་
འཚལ། ནང་རིག་པའི་ལྟ་བ་རྟེན་ཅིང་འབྲེལ་འབྱུང་དང་སྤྱོད་པ་འཚེ་བ་མེད་
པའི་ཕྱོགས་སུ་ཚན་རིག་པ་ཡར་ཐོན་ཞིག་ཡིན་ཕྱིན་དེའི་ཕྱོགས་སུ་སྤྱོད་གང་ཐུབ་
དང༌། ད་དུང་ཕྲ་བའི་གནས་མང་པོ་ཞིག་ནང་རིག་པ་ལས་རྗེས་སུ་ལུས་ཡོད་པ་
རྟོགས་ཐུབ། ཚན་རིག་པ་ནི་ནང་རིག་པའི་ཞབས་འདེགས་ཞུ་མཁན་ཞིག་དང་
འཕེལ་རྒྱས་གཏོང་མཁན་ཞིག་དང་གཉིས་སུ་མ་མཆིས། ནང་རིག་པ་ནི་ཡང་
དག་པའི་ཚན་རྩལ་པའི་བློ་སྒོ་འབྱེད་པའི་ལྡེ་མིག་ལྟ་བུ་དང་གཞི་འཛིན་ས་ཞིག་
ཀྱང་ཡིན།
འགྲོ་བ་མིའི་རིགས་ཇི་ལྟར་བྱུང་ཚུལ། །
དང་པོ་འགྲོ་བ་མིའི་རིགས་འདི་ཉིད་ཇི་ལྟར་བྱུང་བའི་ཐད་ལ་ལོ་རྒྱུས་དེབ་
ཐེར་ཁག་དང་ཆོས་ལུགས་དང་ས་ཕྱོགས་ཁག་གི་བཤད་སྲོལ་མི་འདྲ་བ་ནི། རྒྱ་
གར་རིག་བྱེད་སོགས་གྲུབ་མཐའ་ཁག་གིས་དང་པོ་ལྷ་ལས་བབས་པར་འདོད།
རྒྱ་ནག་པ་ཁག་གཅིག་གིས་ལྷ་མོ་ཉུའེ་ཝ་ཧྲིས་བཟོས་པར་འདོད། དབྱི་སི་ལན་
ཆོས་ལུགས་ཀྱིས་རང་གི་མི་རིགས་གཅིག་པུར་ལྷ་མོས་ཆེད་དུ་བཟོས་པ་སོགས་
བཤད་སྲོལ་ཤིན་ཏུ་མང་ཡང་། རང་རེ་ཁ་བ་ཅན་དུ་ལོ་ངོ་སྟོང་ཕྲག་མང་པོའི་
གོང་ནས་སྤྲེའུ་བྱང་ཆུབ་སེམས་དཔའ་དང༌། བྲག་སྲིན་མོ་གཉིས་ལས་མཆེད་
པར་བཤད་པ་ནི་ཤིན་ཏུ་ཡར་ཐོན་གྱི་བསམ་པ་དང་ལྡན་པ་ཞིག་ཡིན་ཏེ། དེ་
སྔོན་ལོ་ངོ་ཉིས་བརྒྱའི་སྔོན་དུ་བྱོན་པའི་དབྱིན་ཇིའི་སྐྱེ་དངོས་རིག་པ་མཁས་ཅན་
ཏར་ཝུན་གྱིས་ཞིབ་འཇུག་བྱས་པའི་འབྲས་བུར། མི་ནི་སྤྲ་རིགས་ལས་འཕེལ་
འགྱུར་བྱུང་བར་བཤད་ལ། ད་ལྟ་ཕྱི་གླིང་པའི་ས་ཆ་ཁག་ཅིག་ལ་སྤྲ་ལས་མིར་



གྱུར་པའི་རིགས་མང་པོ་ཞིག་མཐོང་རྒྱུ་འདུག་པ་དེ་རྣམས་བརྙན་འཕྲིན་དུ་
གཟིགས་ཀྱང་ཤེས། ད་ལྟའི་བར་མཁས་དབང་ཚང་མས་མ་གྲོས་གཅིག་མཐུན་
ཆུ་བརྒྱ་ཟམ་འོག་གི་དཔེ་ལྟར་ལྟ་བ་གཅིག་གྱུར་ཏུ་གནས་སོ།
དེ་དང་འདྲ་བ་འཛམ་གླིང་ས་ཕྱོགས་གང་སར་མིའི་རིགས་རྣམས་རིམ་
བཞིན་གོང་འཕེལ་བྱུང་ནས། སོ་སོའི་གནས་སའི་ས་བབས་མཐོ་དམའ་དང་།
འབྱུང་བཞིའི་ནུས་པ་ཤས་ཆེ་ཆུང་། མེས་པོའི་གོམས་གཤིས་ཀྱི་དབང་གིས་
གཟུགས་སྟོབས་དང་། ཁ་དོག ཀུན་སྤྱོད་སོགས་སོ་སོར་གྱུར་ནས། ཕན་ཚུན་
འབྲེལ་བ་ཉུང་བས་ཚོ་དང་ཚོ་བྱེད་པས་དེ་དང་འདྲ་བར་སྐད་དང་ཡི་གེ་བཅས་
སོ་སོར་བྱུང་ནས་མི་རིགས་དང་རྒྱལ་ཁབ་ཞེས་པའི་ཐ་སྙད་ཅིག་རིམ་པར་བྱུང་།
ཡི་གེ་ནི་སྐད་ཀྱི་ཚབ་དོད་ཅིག་ཡིན་ཏེ། མི་རྣམས་ཕན་ཚུན་ཅུང་འགྱངས་
བའི་བར་དུ་བརྡ་སྤྲོད་བྱེད་དང༌། དུས་ཡུན་ཅུང་རིང་བར་མི་བརྗེད་པ་མཚོན་
བྱེད་ཅིག་ཡིན་ པས། དང་པོ་ ཅ་དངོས་ཀྱི་ཚབ་མཚོན་དང་། དེ་ནས་ སྐད་
གདངས་རིག་པ་དང་ཡུལ་ལུང་སོ་སོའི་ཁྱད་ཆོས་བཅས་རིམ་པར་སྐད་ཀྱི་ཚབ་
དོད་ཅིག་ཏུ་འགྱུར་ནས་མི་རིགས་ཤིག་གི་སྲོག་རྩ་དང་མཚུངས་པའི་རིག་དངོས་
ཤིག་ཏུ་གྱུར་ལ། སྐད་ཡིག་འདི་དར་རྒྱས་ཕྱིན་ན་མི་རིགས་དང་རྒྱལ་ཁབ་དེ་
དར་རྒྱས་ཡོང་རྒྱུ་ཡིན་སྟེ། དཔེར་ན། དབྱིན་ཇི་དང་དེ་ལས་ཆད་པ་ཨ་རི་
བཅས་སྐད་ཡིག་ལ་བརྟེན་ནས་ད་ལྟ་འཛམ་གླིང་ཐོག་གི་ཤིན་ཏུ་ཆ་ཚང་བའི་
རྒྱལ་ཁབ་ཅིག་ཏུ་ཆགས་ཡོད་ལ། དེའི་དབང་གིས་རིག་གནས་དང་དཔལ་
འབྱོར། ཚན་རིག་བཅས་ཚང་མ་དེ་ལས་བྱུང་བས་འཛམ་གླིང་གི་སྤྱི་སྐད་ཞེས་
འཛམ་གླིང་རྒྱལ་ཁབ་ཚང་མས་མ་བསྐུལ་དང་བླངས་ཀྱི་སྒོ་ནས་བརྩོན་པ་ཆེར་
སྐྱེད་མཛད་ནས་སྦྱངས་དགོས་པ་འདི་ཡིན།
བོད་ཀྱི་སྐད་ཡིག་འདི་ཉིད་དར་རྒྱས་མ་ཕྱིན་པར་རང་མི་རིགས་རང་གིས་
མ་བསྲུང་ན། ད་ལྟ་རང་རེར་མེས་པོ་ཁྲི་ཡིས་ཆེས་རིན་ཐང་དང་ལྡན་པའི་སྲོག་
10



དང་གདོས་པའི་ནོར་བུ་ལྟ་བུའི་རིག་གཞུང་དང་འཛམ་གླིང་གི་རིམ་པ་གཉིས་
པར་སླེབས་པའི་སྐད་ཡིག་ཅིག་ཡོད་ཀྱང་། ད་ལྟ་སྐྱོ་དགོས་པ་ཞིག་ལ་དགོན་པ་
ཁག་གི་གྲྭ་བཙུན་ཙམ་ལས། དུས་ལས་ཡོལ་བའི་ཚོང་ཟོག་ལྟར་དུ་སོང་ནས།
གྲོང་ཁྱེར་ཁག་དང་གྲོང་གསེབ་དུ་ཡང་རང་མི་རིགས་ཀྱི་སྐད་ཡིག་ཚུལ་བཞིན་
སྦྱངས་པ་ཕར་ཞོག ཅུང་ཙམ་ཀློག་པ་ཡང་ངོ་ཚ་བྱེད་པའི་སྲོལ་ངན་ཡང་དར།
བོད་མི་རིགས་ངོ་མ་ཞིག་ཡིན་ཀྱང་བོད་ཡིག་ཀློག་ཤེས་པ་ནི་ཉིན་སྐར་ཙམ་དུ་
འགྲོ་བཞིན་ཡོད་ལ། ཐ་ན་བོད་ རིགས་ཡིན་ཡང་བོད་སྐད་མི་ཤེས་ པ་ དང༌།
ཅུང་ཤེས་ཀྱང་གཞན་སྐད་དང་འདྲེས་པ་སོགས་མཐོང་དང་མཐོང་བཞིན་པ་
འདིས་ཤེས་ནུས། དཔེར་ན་རང་རྒྱལ་ཁབ་གྱི་མན་ཇུ་རིགས་འདི་ཉིད་ལོ་ཉིས་
བརྒྱ་རེ་བརྒྱད་ཙམ་མེས་རྒྱལ་གྱི་བདག་པོ་བྱས་ནས་སྲིད་དབང་བཟུང་མྱོང་ཡང་།
ད་ལྟ་མི་རིགས་དེ་ཉིད་ཀྱི་སྲོལ་རྒྱུན་རིག་གནས་ཕལ་ཆེར་ཉམས་དམས་སུ་ཕྱིན་
ཚར་བས་མཚོན་བཞིན་ཡོད་པ་རེད། །



༄༅།།བསྐལ་བཟང་སངས་རྒྱས་རྣམས་བྱོན་ནས་
དམ་ཆོས་དར་ཚུལ།
བསྐལ་བཟང་སྟོང་གི་ཞིང་མཆོག་འཛམ་གླིང་འདིར།
བསྐལ་བཟང་མཛད་པ་བཅུ་གཉིས་སྟོན་མཛད་པ།།
བསྐལ་བཟང་ཞིང་འདིར་སངས་རྒྱས་རབས་བདུན་སོགས།
བསྐལ་བཟང་འདྲེན་པ་སྟོང་ལ་ཕྱག་འཚལ་ལོ།
འཛམ་གླིང་ལས་ཀྱི་ས་པ་འདིར་བསྐལ་བཟང་སངས་རྒྱས་སྟོང་རྩ་གཉིས་
བྱོན་ཚུལ་ནི། སྤྱིར་འཇིག་རྟེན་གྱི་ཁམས་འདིར་མུན་པའི་བསྐལ་བ་དང་སྒྲོན་
བསྐལ་ཞེས་པ་གཉིས་ལས། སངས་རྒྱས་བྱུང་བ་སྒྲོན་བསྐལ། སངས་རྒྱས་མ་
བྱོན་པར་མུན་བསྐལ་ཞེས་འབོད། མུན་བསྐལ་ནི་མང་ལ་སྒྲོན་བསྐལ་ནི་ཆེས་
ཉུང༌། དཔེར་ན་ད་ལྟའི་བསྐལ་བ་བཟང་པོ་འདིའི་སྔོན་ལ་མུན་པའི་བསྐལ་བ་
བཞི་བཅུ་བྱུང་བའི་རྗེས་སུ་ད་ལྟའི་བསྐལ་བ་བཟང་པོ་འདི་ཉིད་བྱུང༌། བསྐལ་
བཟང་སངས་རྒྱས་སྟོང་རྩ་ གཉིས་བྱོན་ཚུལ་ནི་རྒྱས་པར་མདོ་བསྐལ་བཟང་།
སྙིང་རྗེ་པད་དཀར། གསང་བ་བསམ་གྱིས་མི་ཁྱབ་པའི་མདོ་བཅས་ལས་བྱུང་
ཡང་འདི་ལ་གསང་བསམ་ལས་སྟོང་དང་རྩ་ལྔ། གཞན་ལས་སྟོང་དང་རྩ་བཞི་
ཞེས་གཉིས་སུ་མཆིས་ཀྱང་གཞུང་སོ་སོར་གསལ་བས་འདིར་མ་བྲིས། ད་ལྟའི་
སངས་ རྒྱས་ རབ་ བདུན་ བྱོན་ ཚུལ་ བསྡུས་ ན། གཟུངས་ ཆེན་ གྱི་ མདོ་ ལས།
སངས་རྒྱས་རྣམ་པར་གཟིགས་ནི་རྒྱལ་རིགས་གཟི་བརྗིད་ཅན། ཚེ་ལོ་བརྒྱད་
ཁྲིའི་དུས་སུ་གྲོང་ཁྱེར་ཉེར་ལྡན་དུ། ། ཀ་ར་བི་ཤིའི་ཤིང་དྲུང་མངོན་པར་རྫོགས་
སངས་རྒྱས། ། རྒྱལ་བ་གཙུག་གཏོར་མངའ་བ་རྒྱལ་རིགས་རྫུ་འཕྲུལ་ཅན། །
12



ཚེ་ལོ་བདུན་ཁྲིའི་དུས་ན་སུ་ཀའི་གྲོང་ཁྱེར་དུ། ། ཤིང་མཆོག་སྤུན་ཏིའི་དྲུང་དུ་
མངོན་པར་སངས་རྒྱས་སོ། ། རྒྱལ་བ་ཐམས་ཅད་སྐྱོབ་ནི་རྒྱལ་རིགས་བློ་གྲོས་
ཅན། ། ཚེ་ལོ་དྲུག་ཁྲིའི་དུས་ན་གྲོང་ཁྱེར་མཉམ་མེད་དུ། ། ཤིང་མཆོག་སཱ་ལའི་
དྲུང་དུ་མངོན་པར་རྫོགས་སངས་རྒྱས། ། ཐུབ་པ་འཁོར་བ་འཇིག་ནི་མཆོག་
ལྡན་བྲམ་ཟེའི་རིགས། ། ཚེ་ལོ་བཞི་ཁྲིའི་དུས་ན་གྲོང་ཁྱེར་མཛེས་ལྡན་དུ། ། ཤི་
རི་ཤ་ཡི་དྲུང་དུ་མངོན་པར་རྫོགས་སངས་རྒྱས། ། འདྲེན་པ་གསེར་ཐུབ་གཙང་
ལྡན་བྲམ་ཟེའི་རིགས། ། ཚེ་ལོ་སུམ་ཁྲིའི་དུས་ན་གྲོང་ཁྱེར་བདེ་ལྡན་དུ། ། ཨུ་
དུམ་ཝ་རའི་ཤིང་དྲུང་མངོན་པར་རྫོགས་སངས་རྒྱས། ། སྐྱོབ་པ་འོད་སྲུང་རྒྱལ་
རིགས་བླ་མེད་ཡོན་ཏན་ཅན། ། ཚེ་ལོ་ཉིས་ཁྲིའི་དུས་ན་ཝཱ་ར་ནཱ་སི་རུ། ། ཤིང་
མཆོག་སཱ་ལའི་དྲུང་དུ་མངོན་པར་རྫོགས་སངས་རྒྱས། ། འགྲོ་མགོན་ཤཱཀྱ་ཐུབ་
པ་རྒྱལ་རིགས་བརྩོན་འགྲུས་ཅན། ། ཚེ་ལོ་བརྒྱ་པའི་དུས་ན་སེར་སྐྱའི་གྲོང་ཁྱེར་
དུ། ། ཨ་ ཤྭ་ཏ་ཡི་ཤིང་དྲུང་མངོན་པར་སངས་རྒྱས་སོ། ། ཞེས་མཚན་དང༌། །
རིགས། ཤིང་ མཆོག ཚེ་ ལོ་ གནས་ བཅས་ གསལ་ བར་ སྟོན་ ཡོད་ པ་ དང༌།
སངས་རྒྱས་རྣམས་བསྐལ་པ་ཡར་འཕེལ་ལ་མི་འབྱུང་བར་མར་འགྲིབ་ཀྱི་ཚེ་ལོ་
བརྒྱད་ཁྲི་ནས་བརྒྱ་པའི་བར་དུ་འབྱུང་སྟེ། དེའི་སྐབས་མར་འགྲིབ་ཡིན་པས་
སེམས་ཅན་རྣམས་བདེ་བ་ཉུང་ལ་སྡུག་བསྔལ་མང་བས་ཡིད་འགྱུར་དང་ངེས་
འབྱུང་སྐྱེ་བར་སླ་བས་ཏེ། དབང་པོ་རྣམས་ལ་སྐྱོ་ཤེས་ཆེ་བས་ངེས་འབྱུང་གྱིས་
བསྐུལ་ནས་ཆོས་ཀྱི་སྣོད་དུ་འགྱུར་བའི་ཕྱིར་རོ། །
བདག་ཅག་གི་སྟོན་མཆོག་ཐུབ་པའི་དབང་པོ་འདི་ཉིད་ནི་མདོ་ལུགས་
ལྟར་ན། བསྐལ་བ་གྲངས་མེད་གསུམ་དུ་ཚོགས་བསགས། དགའ་ལྡན་དུ་དམ་
པ་ཏོག་དཀར་གྱི་སྐུར་བསྟན་ནས། སྐྱེ་དགུའི་ཚེ་ལོ་བརྒྱ་པའི་སྐབས་སུ་གཟིགས་
པ་ལྔ་ལ་གཟིགས་ཏེ། དང་པོ་རིགས་ལ་གཟིགས་པ་དང་། རུས་དང་། ཡུལ་
དང་། ཆོ་འབྲངས། དུས་ བཅས་ ལྔ་ལ་ གཟིགས་ནས། དང་ པོ་ རིགས་ནི་
13



འཛམ་བུའི་གླིང་འདིར་ཐོག་མར་བྱུང་བའི་མང་བཀུར་བའི་རིགས་ཡིན་ཏེ། དེ་
ནི་དང་པོ་མི་རྣམས་ཀྱི་སའི་ཞག་དང་། མྱུ་གུའི་ཚལ་དང་། མ་རྨོས་པའི་ལོ་
ཐོག་རྣམས་རིམ་པར་བྱུང་ནས་དེ་ལ་ལོངས་སུ་སྤྱད་ནས་དེ་དག་ལ་དབང་རིས་
གསོག་འཇོག་མེད་ཅིང་ནམ་དགོས་སུ་ལེན། བརྔས་མ་ཐག་ཏུ་སྐྱེ་བ་དང་བཅུད་
ཆེ་ལ་བདུད་རྩི་ལྟ་བུ་ལ་ལོངས་སྤྱོད་པའི་སྐབས། ལེ་ལོ་ཅན་ཞིག་གིས་སང་གི་ཁ་
ཟས་དེ་རིང་གསོག་འཇོག་བྱེད་པས། ཀུན་གྱིས་རིམ་པར་དེ་ལྟར་བྱས་ནས།
འབྲུ་ཡི་འབྲས་བུ་དེ་རྣམས་ཕུང་སོག་ཅན་དུ་གྱུར། དེ་ནས་ངན་པ་གཅིག་གིས་
མ་བྱིན་པ་བླངས་ནས་དེ་ལ་ཆད་པ་གཅོད་པའི་ལམ་བུ་ཚུགས་ནས། ཀུན་གྱི་
གྲོས་བྱས་ནས་གཟུགས་བྱད་དང་སྟོབས་རྩལ་ལྡན་པ། རང་བཞིན་གྱི་ཤེས་རིག་
བཀྲ་བ་ཞིག་མང་པོས་གོང་དུ་བཀུར་བར་གྲོས་བྱས་ནས་རྒྱལ་པོར་བསྐོས། དེའི་
མིང་ལ་མང་བཀུར་རྒྱལ་པོ་ཞེས་འབོད་པས་འཛམ་གླིང་གི་རྒྱལ་པོ་ཐོག་མ་དེ་
ཡིན་པར་བཤད་དོ། དེ་ནས་སྲས་སྒྲ་གཅན་འཛིན་གྱི་བར་དུ་རྒྱལ་པོ་དགུ་
འབུམ་ཉིས་ཁྲི་ཆིག་སྟོང་དགུ་བརྒྱ་བྱོན་པར་གྲགས། །
གཉིས་པ་རུས་ལ་གཟིགས་པ་ནི། ཚེ་ལོ་ཉིས་ཁྲིའི་དུས་སུ་སངས་རྒྱས་འོད་
སྲུང་བྱོན་ཏོ། དེ་ནས་ཡུལ་གྲུ་འཛིན་དུ་རྒྱལ་པོ་བརྒྱ་ཐམ་པའི་ཐ་མ་རྣ་བ་ཅན།
དེ་ལ་བུ་གཉིས་ཡོད་པས་གོའུ་ཏ་མ་དང་། བྷ་ར་ངྷ་ཛ་གཉིས་ལས། གོའུ་ཏ་མ་
རབ་ཏུ་བྱུང་། བྷ་ར་བྷོ་ཛ་རྒྱལ་པོ་བྱེད་ནས་གཡོན་ཅན་པདྨའི་རྩ་ལག་གིས་མིག་
སེར་གྱི་ཆེད་དུ། སྨད་འཚོང་མ་འགྲོ་བ་བཟང་མོ་བསད་དོ། རལ་གྲི་གོའུ་ཏ་
མའི་མདུན་དུ་བོར་ནས་གོའུ་ཏ་མ་བསད་དོ། དེ་འཆི་ཁར་མཁན་པོ་མདོག་
ནག་དང༌ཕྲད་ནས་དྲིས་པ་ལ། རང་ལ་མ་ཉེས་པའི་བདེན་པ་བརྗོད་པས།
མཁན་པོ་མདོག་ནག་གསེར་མདོག་ཏུ་གྱུར། མ་ཉེས་པའི་ཚིག་བཞིན་ཆགས་པ་
ཡིད་ལ་དྲན་པས་ས་བོན་དང་ཁྲག་གཉིས་ཟག་པ་སྒོ་ང་གཉིས་སུ་གྱུར་ནས་ཁྱེའུ་
གཉིས་སུ་བྱུང་སྟེ། བུ་རམ་ཤིང་གི་ཚལ་ན་ཡོད་པས་བུ་རམ་ཤིང་པ་དང༌། རྗེས་



སུ་ཡོད་པ་ཅན་ཞེས་ཤཱཀྱའི་རྒྱལ་རིགས་ཡོན་ཏན་དྲུག་བཅུ་རྩ་བཞི་དང་ལྡན་པ་
དེའོ།
གསུམ་པ་ཡུལ་ལ་གཟིགས་པ་ནི། མཐའ་ཁོབ་ཏུ་མི་སྐྱེ་སྟེ་དུས་གསུམ་རྒྱལ་
བའི་འབྱུང་གནས་དབུས་གྱུར་འཆང་དང་ཉེ་བ་ལུམ་བི་ནིའི་ཚལ་དུ་སྐུ་བལྟམས།
བཞི་པ་ཆོ་འབྲངས་ལ་གཟིགས་པ་ནི། རྒྱལ་པོ་ལེགས་པ་རབ་སད་ཀྱི་སྲས་
མོ་སྒྱུ་འཕྲུལ་མའོ།།
ལྔ་པ་དུས་ལ་གཟིགས་པ་ནི། རྩོད་ལྡན་ཚེ་ལོ་བརྒྱ་པ་སྙིགས་མ་ལྔའི་དུས་
ཏེ། དུས་སྙིགས་མ་རྩོད་ལྡན། སེམས་ཅན་སྙིགས་པ་དེའི་དུས་ཀྱི་སེམས་ཅན།།
ཚེ་ཡི་སྙིགས་མ་ནི་ལོ་བརྒྱ་མན་ཆད། ལས་ཀྱི་སྙིགས་མ་མི་དགེ་བ་བཅུ་ཀར་སྤྱོད་
པ། ཉོན་མོངས་པའི་སྙིགས་མ་ནི་གཉེན་པོས་མི་ནོན་པའོ།
དེ་ལྟར་གཟིགས་པ་ལྔ་ལ་གཟིགས་ནས་སུམ་ཅུ་རྩ་གསུམ་དགའ་ལྡན་ལྷ་ཡི་
ཡུལ་ནས་བབས་ཏེ། གླང་ཆེན་ཐལ་ཀར་གྱི་རྣམ་པར་ཡུམ་གྱི་སྐུར་བརྟེན་ནས།
སྐུ་འཁྲུངས་པའི་དུས་ནི་གདོང་ངན་ཞེས་པ་མེ་ཕོ་སྤྲེལ་གྱི་ལོའི་དཔྱིད་ཟླ་ཐ་ཆུང་
ཏེ། ས་ག་ཟླ་བའི་ཡར་ཚེས་བརྒྱད་ཀྱི་ཉིན་ སྐར་མ་ རྒྱལ་ ལ་ བབས་ པར་ སྐུ་
འཁྲུངས་སོ། ཡབ་རྒྱལ་པོས་འདི་སྐྱེས་པས་བདག་གི་དོན་ཐམས་ཅད་འགྲུབ་
པས་དོན་གྲུབ་ཞེས་མཚན་གསོལ། དེ་དང་མཉམ་པར་ཡུལ་དབུས་ཀྱི་རྒྱལ་པོ་
བཞིའི་བུ་བཙས་ཏེ། གཉན་ཡོད་ན་ཚངས་སྦྱིན་གྱི་བུ་གསལ་རྒྱལ། རྒྱལ་པོའི་
ཁབ་ཏུ་པདྨ་ཆེན་པོ་ལ་གཟུགས་ཅན་སྙིང་པོ། ཀོའུ་ཤམ་བྷི་ནའི་རྒྱལ་པོ་དམག་
བརྒྱ་པ་ལ་ཤར་པའོ། འཕགས་རྒྱལ་དུ་རྒྱལ་པོ་རྩིབས་ཀྱི་མུ་ཁྱུད་མཐའ་ཡས་ཀྱི་
བུ་གཏུམ་པོ་རབ་སྣང་ངོ༌། བྱང་ཆུབ་སེམས་དཔའ་བལྟམས་ནས་ཞག་བདུན་ན་
ཡུམ་འདས་ཏེ། སུམ་ཅུ་རྩ་གསུམ་དུ་སྐྱེས་སོ། ས་མཚོ་མ་དང་གྲགས་འཛིན་མ་
སོགས་བཙུན་མོའི་འཁོར་ གྱི་བསྐོར། དགུང་ལོ་ཉི་ ཤུ་ རྩ་ དགུ་ བར་ ཁབ་ ཏུ་
བཞུགས་ནས་སུམ་ཅུ་ལ་གྲོང་ཁྱེར་གྱི་སྒོ་བཞིར་ཕེབས་པས། སྐྱེ་རྒ་ན་འཆིའི་
Is



ངེས་པར་འབྱུང་ནས་མཆོད་རྟེན་རྣམ་དག་གི་དྲུང་དུ་དབུ་སྐྲ་བཅད་ནས་རབ་ཏུ་
བྱུང༌། ཆུ་བོ་ན་ར་ཛ་ནའི་འགྲམ་དུ་ལོ་དྲུག་དུ་དཀའ་བ་སྤྱད་ནས་བྱང་ཆུབ་ཤིང༌
དྲུང་དུ་མངོན་པར་ སངས་རྒྱས་ཏེ། ས་ག་ཟླ་བའི་བཅོ་ལྔར་སྲོད་ལ་བདུད་
བཏུལ། ནམ་གུང་ལ་མཉམ་པར་བཞག ཐོ་རང་མངོན་ པར་ རྫོགས་ པར་
སངས་རྒྱས་ཏེ། མི་མཇེད་ཀྱི་བདག་པོ་ཚངས་པ་དང་ལྷ་ཡི་དབང་པོ་བརྒྱ་བྱིན་
གཉིས་ནས་ཆོས་དུང་དང་འཁོར་ལོ་ཕུལ་ནས་ཆོས་འཁོར་བསྐོར་བར་གསོལ་བ་
བཏབ། ཝ་ར་ན་སིར་དྲང་སྲོང་ལྷུང་བ་རི་དྭགས་ཀྱི་གནས་སུ་སྔར་ལོག་ལྟ་སྐྱེས་
ཀྱང་ཕྱིས་ སུ་མ་ བཟོད་ པས་གུས་པར་འདུད་ པ་ ལྔ་སྡེ་བཟང་པོ་ སོགས་ དང་།
དམན་པའི་འདུལ་བྱ་ཤས་ཆེ་བ་ལ་བདེན་བཞི་ཆོས་ཀྱི་འཁོར་ལོ་དང་པོ་དེ་
བསྐོར། དེ་ནས་གནས་བྱ་རྒོད་སྤུངས་རི་ལ་སོགས་པར་བྱང་ཆུབ་སེམས་པ་བྱེ་
བ་ཕྲག་ལ་ཐེག་པ་ཐུན་མོང་མ་ཡིན་པ་བཀའ་བར་པ་མཚན་ཉིད་མེད་པའི་ཆོས་
ཀྱི་འཁོར་ལོ་གཉིས་པ་བསྐོར། དེ་ནས་རི་མ་ལ་ཡ་དང་། ཡངས་པ་ཅན་ལ་
སོགས་པར་བྱང་ཆུབ་སེམས་པ་བསམ་གྱིས་མི་ཁྱབ་པ་ལ། བཀའ་ཐ་མ་ཐེག་པ་
ཐུན་མོང་དང་ཐུན་མོང་མ་ཡིན་པ་དོན་དམ་རྣམ་པར་ངེས་པ་གསུམ་བསྐོར་རོ།
ཆོས་འཁོར་གསུམ་པོ་འདི་སྤྱིའི་དབང་དུ་བཞག་པ་ལས་གནས་དང་དུས་རྣམས་
གཅིག་ཏུ་མ་ངེས་ཏེ། ཆོས་རྗེ་སྐྱོབ་པས་ཆོས་འཁོར་རྣམ་གསུམ་འཁོར་གྱི་རྟོགས་
པའི་ཁྱད་གསུངས་པ་ལྟར་འཁོར་རྣམས་ཀྱི་དབང་པོ་རྣོ་རྟུལ་གྱིས་དབང་དུ་ངེས་
པ་ལས་མ་ཡིན། དེ་ལྟར་མཛད་པ་མཐའ་དག་ཡོངས་སུ་རྫོགས་ནས། མེ་ཞེས་
པ་མེ་ཕོ་འབྲུག་གི་ལོ་ཐུབ་པའི་དབང་པོ་ཉིད་དགུང་ལོ་བརྒྱད་ཅུར་སོང་ནས་
དཔྱིད་ཟླ་ཐ་ཆུང་ས་ག་ཟླ་བའི་ཚེས་བརྒྱད་ཀྱི་མཚན་མོའི་ཐུན་བར་མ་ལ། ཟླ་བ་
ནུབ་རིའི་རྩེ་མོར་ཞུགས་པ་དང་། བཅོམ་ལྡན་འདས་ཀྱང་བསམ་གཏན་གྱི་རིའི་
རྩེ་མོ་ལས་སྤྱོད་པ་དང༌། ཟླ་བ་ནུབ་པར་གྱུར་ ཅིང་བཅོམ་ལྡན་འདས་ཀྱང་
ཡོངས་སུ་སྐུ་མྱ་ངན་ལས་འདས་པར་གྱུར་ཏོ། འཇིག་རྟེན་དུ་མུན་པ་གཉིས་
16



བྱུང་བར་གྱུར་པ་ནི། བྱིས་པ་སོ་སོའི་སྐྱེ་བོ་དག་ཤིན་ཏུ་སྐྱོ་བ་བསྐྱེད་པའི་ཕྱིར་དུ་
ཚེས་བརྒྱད་ནམ་གུང་མཉམ་པ་ལ་ཟླ་བ་རི་བོ་ནུབ་པའི་ཚེ། ཐུབ་དབང་ཡོངས་
སུ་མྱ་ངན་ལས་འདས་སོ། །
བདག་ཅག་གི་སྟོན་པ་ཐུབ་པའི་དབང་པོ་དེ་ཉིད་འདུལ་བྱ་རྟག་འཛིན་
ཅན་རྣམས་ཡོངས་སུ་བསྐུལ་བ་དང༌། གཟུགས་སྐུའི་འགྲོ་དོན་དངོས་དེའི་
འདུལ་བྱ་རྣམས་ཡོངས་སུ་རྫོགས་ཀྱང་། ཐུགས་རྗེས་འགྲོ་ལ་ཆགས་པས་མཛད་
པ་འཕྲིན་ལས་བསམ་གྱི་མི་ཁྱབ་པར་སྟོན་པ་ནི་གང་ཟག་དབང་རབ་རྣམས་ཀྱི་
བློ་ངོར་གང་ཡང་མྱ་ངན་ལས་མི་འདའ་སྟེ། རྟག་པ་རྒྱུན་གྱི་འཁོར་ལོའི་ཚུལ་དུ་
སེམས་ཅན་གྱི་དོན་མཛད་པའོ། སྤྱིར་སངས་རྒྱས་ཀྱི་བསྟན་པ་བྱ་བ་དེ་ཐུགས་
རྒྱུད་ལ་བཞུགས་པའི་དགོངས་པ་དེ་ཡིན་ལ། དེ་འཛིན་སྐྱོང་སྤེལ་གསུམ་བྱ་རྒྱུ་
དེ་ལུང་རྟོགས་ཀྱི་བསྟན་པ་ རིན་པོ་ཆེ་ལས་འདུ་ཁང་དང་ མཆོད་རྟེན་ལྷ་སྐུ་
སོགས་ཀྱིས་མི་འཛིན་པར་སངས་རྒྱས་བསྟན་པའི་མཛེས་རྒྱན་ཙམ་མོ། ཇི་སྐད་
དུ། སྟོན་པའི་བསྟན་པ་རྣམ་གཉིས་ཏེ། ལུང་དང་རྟོགས་པའི་བདག་ཉིད་དོ།
ཞེས་པས། ལུང་རྟོགས་བཤད་སྒྲུབ་ཀྱི་བསྟན་པ་འདི་གཉིས་ལས་ནི་གཞན་ནི་
ཡོད་པ་མ་ཡིན་ནོ། །
དེ་ལྟ་བུའི་བསྟན་པ་རིན་པོ་ཆེ་འདི་ཁྱད་པར་ནི་ཕྱག་ན་རྡོར་རྗེས་སྲུང་
སྡུད་སྐྱོང་བ་དང་། འཇམ་དཔལ་རྩ་རྒྱུད་ལས། ཐུབ་དབང་ཡོངས་སུ་མྱ་ངན་
འདའ། དམ་པའི་ཆོས་ནི་བསྲུང་བའི་ཕྱིར། དེ་ཚེ་རྟག་ཏུ་བ་དེ་ནི། འཇམ་
དཔལ་དབྱངས་སུ་འགྱུར་བ་ཡིན། ཞེས་གསུངས་པས། འཇམ་དཔལ་དང་
ཕྱག་རྡོར་ཚངས་པ་བཅས་ཀྱིས་བསྲུང་ལ། དེ་བཞིན་གནས་བརྟན་བཅུ་དྲུག་
གིས་དཀོན་མཆོག་གཙུག་ལག་ཁང་གསར་དུ་བྱེད་པ་དེར་སྤྲུལ་པའི་སྐུས་བྱིན་
རློབས་ཤིང་། མཐར་ཚེ་ལོ་ཡར་འཕེལ་དྲུག་བརྒྱ་ཐུབ་པ་ན་དེ་དག་ཡུལ་དབུས་
སུ་འདུས་ཏེ། སྐུ་གདུང་རྣམས་ལ་མཆོད་པ་མཛད་ནས་ལྷག་མེད་དབྱིངས་སུ་མྱ་



ངན་ལས་འདའ་བར་གསུངས་སོ།
སྟོན་པའི་གཏད་རབས།
ལྷག་ཏུ་ཐུབ་པ་ཆེན་པོ་ཞལ་བཞུགས་སྐབས་སྟོན་པས་དོན་གྱི་རྒྱལ་ཚབ་ཏུ་
མངའ་གསོལ་བ་གཏད་རབས་ཆེན་པོ་འོད་སྲུང་ཡིན་ལ། དེས་བསྟན་པ་ལོ་བཞི་
བཅུ་བསྐྱངས་བའི་ཚེ། བདེ་བར་གཤེགས་པའི་བཀའ་བསྡུ་ཐེངས་དང་པོ་དེ་
མཛད་པ་དེའི་དགོས་པ་ནི། སྟོན་པ་མྱ་ངན་ལས་འདས་པའི་སྔ་རོལ་དུ་ཤཱ་རིའི་
བུ་འཁོར་བརྒྱད་ཁྲི་དང་། མོའུ་འགལ་བུ་འཁོར་བདུན་ཁྲི་དང་། དེ་རྗེས་སྟོན་
པ་དང་མཉམ་དུ་རང་དབང་ཐོབ་པ་འཁོར་ཁྲི་བརྒྱད་སྟོང་མྱ་ངན་ལས་འདས་
པས། ད་ཕྱིན་ཆད་མྱ་ངན་ལས་མི་འདའ་བར་ཁྲིམས་བཅས་ནས། སྟོན་པ་མྱ་
ངན་ལས་འདས་པའི་ཕྱི་ལོ་མེ་སྦྲུལ་ལོ་རྒྱལ་པོ་མ་སྐྱེས་དགྲས་སྦྱིན་བདག་བྱས་
ནས་ནྱ་གྲོ་དྷའི་ཕུག་ཏུ་བྱོན་ནས་དབྱར་གནས་སོ། དེ་ནས་ཀུན་དགའ་བོ་དགྲ་
བཅོམ་པ་ཐོབ་ནས་དགྲ་བཅོམ་ལྔ་བརྒྱའི་དབུས་སུ་ཀུན་དགའ་བོས་མདོ་སྡེ།
འོད་སྲུང་ཆེན་པོས་མངོན་པ། ཉེ་བར་འཁོར་གྱིས་འདུལ་བ་བསྡུས་སོ། འོད་
སྲུང་ཆེན་པོས་ཀུན་དགའ་བོ་ལ་བསྟན་པ་གཏད་ནས་ཤཱ་ནའི་གོས་ལ་གཏོད་ཅིག་
ལུང་བསྟན་ནས་རྟེན་རྣམས་ལ་མཆོད་པ་དང་བཅས་རི་བོ་བྱ་རྐང་གི་དབུས་སུ་
མྱ་ངན་ལས་འདས་སོ།
སྟོན་པའི་གཏད་རབས་གཉིས་པ་ཀུན་དགའ་བོ་ནི། སྟོན་པའི་ཁུ་བོ་
བདུད་རྩི་ཟས་ཀྱི་བུ་སྟོན་པ་སངས་རྒྱས་པའི་དུས་སུ་བལྟམས་སོ། དགུང་ལོ་
དྲུག་ལ་རབ་ཏུ་བྱུང་ནས་མདོ་སྡེ་སོགས་སྟོན་པའི་འཁོར་གྱི་ནང་ནས་ཐོས་པ་ཆེ་
བར་གྲགས་ལ། དགྲ་བཅོམ་གོ་འཕང་ཐོབ་ནས་མདོ་སྡེ་བཀའ་བསྡུ་མཛད་ནས་
འོད་སྲུང་ཆེན་པོས་བསྟན་པ་གཏད། མཐར་ཤཱ་ནའི་གོས་ལ་བསྟན་པ་གཏད་
ནས་ཆོ་འཕྲུལ་སྣ་ཚོགས་དང་བཅས་ཏེ་མྱ་ངན་ལས་འདས་སོ།
18



སྟོན་པའི་གཏད་རབས་གསུམ་པ་ཤཱ་ནའི་གོས་ནི། བལྟམས་པའི་ཚེ་ ཤཱ་
ནའི་གོས་དང་ལྷན་ཅིག་པར་བཙས་པས་ཤཱ་ནའི་གོས་ཅན་དུ་བཏགས་ཏེ། རབ་
ཏུ་བྱུང་ནས་ཀུན་དགའ་བོས་བསྟན་པ་གཏད། མ་གྷ་དྷར་བཞུགས་ནས་བསྟན་
པ་སྐྱངས། དེ་ན་གནས་པའི་གནོད་སྦྱིན་མི་སྲུན་པ་ཡང་དམ་ལ་བཏགས་ནས་
ཞོ་ཤས་འཚོ་བ་སོགས་དགྲ་བཅོམ་ཁྲི་ཕྲག་དང་། བདེན་པ་མཐོང་བ་འབུམ་
ཕྲག་ཙམ་བྱུང་བར་གྲགས། བྱེ་བྲག་ཏུ་སྤྲོས་ཚོང་སྦས་པའི་བུ་ཉེ་སྦས་རབ་ཏུ་
བྱུང་ནས་ཕྱིས་དེ་ལ་བསྟན་པ་གཏད་དེ་མྱ་ངན་ལས་འདས་སོ། །
སྟོན་པའི་གཏད་རབས་ བཞི་ པ་ འཕགས་ པ་ ཉེར་ སྦས་ ནི་ ཡུལ་ བཅོམ་
བརླག་གི་བྱང་ཕྱོགས་རི་སྤོམ་ཆེན་དུ་སྤྲོས་ཚོང་སྦས་པའི་སྲས་སུ་འཁྲུངས་ནས་ཤཱ་
ནའི་གོས་དང་མཇལ་ནས་རབ་ཏུ་བྱུང་། སྡེ་སྣོད་དག་ལ་མཁས་པར་སྦྱངས།
འགྲོ་དོན་བསྐྱངས་ནས་བསྟན་པ་འཕགས་པ་དྷཱི་ཏི་ཀ་ལ་གཏད་ནས་མྱ་ངན་ལས་
འདས་སོ།
སྟོན་པའི་གཏད་རབས་ལྔ་པ་འཕགས་པ་དྷཱི་ཏི་ཀ་ནི་སྟོན་པ་འདས་ནས་ལོ་
བརྒྱ་ལྷག་ལོན་པ་ན་གྲོང་ཁྱེར་འཕགས་རྒྱལ་དུ་བྲམ་ཟེའི་བུར་འཁྲུངས། མཚན་
དྷཱི་ཏི་ཀ་གསོལ། རིག་བྱེད་མང་པོའི་ཕ་རོལ་ཏུ་སོང་ནས་སློབ་མ་བྲམ་ཟེ་ལྔ་བརྒྱ་
ཙམ་དང་ལྷན་དུ་གནས་པ་ལས། དུས་ནམ་ཞིག་ན་ཉེར་སྦས་བཞུགས་པར་ཐོས།
དྲི་བ་བྱེད་པས་ཤིན་ ཏུ་ཡིད་ཆེས་ནས་རབ་ ཏུ་བྱུང་། དགྲ་བཅོམ་རྣམ་ཐར་
བརྒྱད་ལྡན་དུ་གྱུར་ནས་བསྟན་པ་གཏད། ཐོ་གར་རྒྱལ་པོ་བྲམ་ཟེ་དྲེགས་མེད་
དང༌། ཀརྨ་རུ་པའི་བྲམ་ཟེ་སོགས་ལ་གང་འདོད་ལྟར་དུ་སྤྲུལ་ནས་ཆོས་བསྟན་
ནས་ཆོས་རྒྱུན་བཙུགས་པ་སོགས་བསྟན་པ་རྒྱས་པར་མཛད། དེད་དཔོན་ནག་
པོ་རབ་ཏུ་བྱུང་ནས་དེ་ལ་བསྟན་པ་བཏད་ནས་མྱ་ངན་ལས་འདས་སོ། །
སྟོན་པའི་གཏད་རབས་དྲུག་པ་འཕགས་པ་ནག་པོ་ནི། ཨང་གའི་ཡུལ་ན་
ཁྱིམ་བདག་འབྱོར་བ་ཅན་ཞིག་གི་སྲས་སུ་བལྟམས། དྷཱི་ཏི་ཀ་ལས་རབ་ཏུ་བྱུང་།
19



རྒྱ་གར་གྱི་ཡུལ་སེང་གྷ་ལའི་གླིང་བཅས་ལ་འགྲོ་དོན་མཐའ་ཡས་པ་དང༌། དེ་
ནས་འཕགས་པ་ལེགས་མཐོང་ལ་བསྟན་པ་གཏད་ནས་བྱང་ཕྱོགས་ཀུ་ཤའི་ཚལ་
དུ་མྱ་ངན་ལས་འདས་སོ།
སྟོན་པའི་ གཏད་ རབས་ བདུན་ པ་ འཕགས་ པ་ ལེགས་ མཐོང་ ཡིན་ ཏེ།
འཕགས་པ་འདི་ནི་སྟོན་པ་འདས་ནས་ལོ་ཉིས་བརྒྱ་ཙམ་ན་ནུབ་ཕྱོགས་བྷ་རུ་
ཀཙྪ་ན་སྐྱ་སེང་གི་རིགས་ལས་བྱུང་བ་མཐོང་ཅན་གྱི་སྲས་སུ་འཁྲུངས། ཁོང་
ཆུང་དུས་འབྱོར་བ་ཆེན་པོ་དང་ལྡན་ཞིང་། དེའི་སྲིད་འབྱོར་ཐམས་ཅད་མཆིལ་
མའི་ཐལ་བ་ལྟར་བོར་ནས་དགྲ་བཅོམ་སུ་ཡ་ཀ་ལས་རབ་ཏུ་བྱུང་ནས་ཟག་གྲོལ་
གྱི་དགྲ་བཅོམ་པར་གྱུར། འཕགས་པ་ནག་པོས་བསྟན་པ་གཏད་ནས། སྲིན་
པོས་རྟ་དང་མི་སོགས་ཉིན་ལྟར་ཟ་བ་དེའི་རྒྱུན་བཅད། ཆོ་འཕྲུལ་སྣ་ཚོགས་
ཡང་ཟློག་ནས་དམ་ལ་བཏགས། གཞན་ཡང་འཛམ་བུ་གླིང་གི་ཡུལ་མང་པོ་
དང་། གླིང་ཕྲན་གཞན་དུ་རྫུ་འཕྲུལ་གྱིས་བྱོན་ནས་སངས་རྒྱས་ཀྱི་བསྟན་པ་
བཙུགས་ཏེ་མཐར་འབར་བ་ལ་སོགས་པའི་ཆོ་འཕྲུལ་དུ་མ་བསྟན་ནས་མྱ་ངན་
ལས་འདས་སོ།
བཀའ་བསྡུ་རིམ་པ།
སྟོན་པ་མྱ་ངན་ལས་འདས་ནས་བཀའ་བསྡུ་དང་པོ་ནི་འོད་སྲུང་ཆེན་པོས་
མཛད་པ་སྔར་ལྟར་ལ།
བཀའ་བསྡུ་གཉིས་པ་ནི་སྟོན་པ་འདས་ནས་ལོ་བརྒྱ་དང་བཅུ་ན་ཡངས་པ་
ཅན་དུ་ཆོས་རྒྱལ་མྱ་ངན་མེད་ཀྱིས་ཡོན་བདག་བྱས་ཏེ། དགྲ་བཅོམ་གྲགས་པ་
སོགས་དགྲ་བཅོམ་པ་བདུན་བརྒྱས་བཀའ་བསྡུ་བ་གཉིས་པ་མཛད། འདིའི་
དགོས་པ་ནི་རུང་བ་མ་ཡིན་པའི་གཞི་བཅུ་དར་བ་ཚར་གཅོད་པའི་ཕྱིར་རོ། །
བཀའ་བསྡུ་གསུམ་པ་ནི་སྟོན་པ་འདས་ནས་ལོ་སུམ་བརྒྱ་ན་ཁ་ཆེའི་ཡུལ་དུ་
ཀ་ནི་ཀས་སྦྱིན་བདག་བྱས། འདིའི་དགོས་པ་ནི་དགེ་སློང་ལྷ་ཆེན་པོ་བྱ་བ་ཤེས་



རབ་ཤིན་ཏུ་རྣོ་བ་ཞིག་ཡོད་པ་དེ་བདུད་ཀྱིས་བྱིན་གྱིས་བརླབས་ནས་སངས་རྒྱས་
ཆོས་ལུགས་དང་མི་མཐུན་པའི་ལྟ་བ་མང་པོ་སྤེལ་ཞིང་དེའི་དབང་གིས་སྡེ་པ་
བཞི་དང་བཅོ་བརྒྱད་དུ་གྱེས། དེའི་དུས་དེར་དགྲ་བཅོམ་པ་ལྔ་བརྒྱ། བྱང་
ཆུབ་སེམས་དཔའ་ལྔ་བརྒྱ། སོ་སྐྱེའི་པན་ཊི་ཏ་དྲུག་སྟོང་འདུས་ནས་བཀའ་བསྡུ་
གསུམ་པ་བྱས་སོ། །
ཐེག་ཆེན་གྱི་བཀའ་བསྡུ་ནི། རྒྱལ་པོའི་ཁབ་ཀྱི་ལྷོ་ཕྱོགས་བི་མ་ལ་སྭ་བྷ་བ་
ཞེས་པའི་རི་ལ་རྒྱལ་སྲས་འབུམ་ཕྲག་བཅུ་འདུས་ཏེ། འཇམ་དཔལ་གྱིས་མངོན་
པ། བྱམས་པས་འདུལ་བ། ཕྱག་ན་རྡོ་རྗེས་མདོ་སྡེ་བསྡུས་སོ། །
དེ་ལྟར་གཏད་རབས་ཆེན་པོ་རྣམས་ནས། རྒྱན་དྲུག་མཆོག་གཉིས་གྲུབ་
ཐོབ་བརྒྱད་ཅུ་སོགས་རིམ་པར་བརྒྱུད་ནས། འཛམ་བུ་གླིང་འདིར་སངས་རྒྱས་
ཀྱི་བསྟན་པ་ནམ་ལངས་པ་ལ་ཉི་མ་ཤར་བ་ལྟ་བུ་འདི་བྱུང་བའོ། །
དེ་རྣམས་ནི་མཚན་ཉིད་རྒྱུ་ཡི་ཐེག་པའི་བསྟན་འབྱུང་ལམ་ཙམ་སོང་ཟིན་
ཟབ་མོ་ལྟ་བརྒྱུད།
ད་ནི་ཐེག་པ་ཆེན་པོའི་བསྟན་པའི་རིམ་པ་དང་རྒྱུད་འཛིན་བཅས་སྟོན་པ་
ནི། ཟབ་མོ་ལྟ་བརྒྱུད་འདི་ཉིད་མཉམ་མེད་ཐུབ་པའི་དབང་པོས་ལང་ཀར་
གཤེགས་པའི་མདོ་ལས། ལྷོ་ཕྱོགས་བེ་ཏའི་ཡུལ་དུ་ནི། དགེ་སློང་དཔལ་ལྡན་
ཆེར་གྲགས་པ། དེ་མིང་ཀླུ་ཞེས་འབོད་པ་སྟེ། སོགས་དང་། འཇམ་དཔལ་རྩ་
རྒྱུད་ལས། དེ་བཞིན་གཤེགས་པ་ང་འདས་ནས། ལོ་ནི་ བཞི་ བརྒྱ་ལོན་པ་
ན། ། དགེ་སློང་ཀླུ་ཞེས་འབོད་པ་འབྱུང་། །ལོ་ནི་དྲུག་བརྒྱ་དག་ཏུ་འཚོ། །
ཞེས་སོགས་ལུང་གི་ཟིན་པ་འཕགས་མཆོག་ཀླུ་སྒྲུབ་པ་ཆེན་པོ་འདི་བི་དྷའི་ཡུལ་
དུ་སྐུ་འཁྲུངས། འཇིགས་པ་ལས་སྒྲོལ་ཕྱིར་རབ་ཏུ་བྱུང་ནས་རིག་གནས་ཀུན་ལ་
མཁས་པར་སྦྱངས། གསེར་འགྱུར་གྱི་རྩི་བསླབས་ནས་དགེ་འདུན་རྣམས་ཀྱི་



འཚོ་བའི་སྡུག་བསྔལ་ལས་སྒྲོལ། ཀླུ་ཡུལ་དུ་ཕེབས་ནས་ཆོས་གསུངས་པས་ཀླུ་
རྣམས་བདེ་ལ་བཀོད་ནས། འཛམ་བུ་གླིང་འདིར་ཆོས་སྒྲ་ལན་གསུམ་བསྒྲགས།
འཆད་རྩོད་རྩོམ་གསུམ། བསྟན་པའི་ཞབས་ཏོག་སོགས་ཡུན་རིང་མཛད་ནས་
ལྷག་ཏུ་ཟབ་མོ་དབུ་མའི་ལྟ་བ་འབུལ་དུ་གཏོད། རྒྱལ་བུ་བདེ་སྤྱོད་ཀྱི་སྲས་ཀྱིས་
དབུ་བླངས་ནས་སྐུ་གཤེགས། །
ཐུན་མིན་ལྟར་ན་སློབ་དཔོན་འདི་ཉིད་འཇམ་དཔལ་དབྱངས་ཀྱི་རྗེས་སུ་
བཟུང་བ་ཡིན། དེའི་སློབ་མ་ཟླ་བ་གྲགས་པ་དང་། དེའི་སློབ་མ་རིག་པའི་ཁུ་
བྱུག་ཆེ། དེའི་སློབ་མ་རྒྱལ་སྲས་རིག་པའི་ཁུ་བྱུག་གཉིས་པའི་ཞབས་ཡིན་ཏེ་ཇོ་
བོ་རྗེས་དབུ་མའི་ལྟ་བ་རྙེད་པའི་བླ་མ་དམ་པ་དེ་ཡིན་ནོ།
རྒྱ་ཆེན་སྤྱོད་བརྒྱུད། །
རྒྱལ་བའི་རྒྱལ་ཚབ་རྒྱལ་བ་བྱམས་པ་མགོན་པོས་རྗེས་སུ་བཟུང་ནས་རྒྱ་ཆེ་
བ་ས་ལམ་གྱི་རྣམ་བཞག་སོགས་རྒྱས་པར་བསྟན་པ་བྱམས་པའི་ཆོས་སྡེ་ལྔ་གསན་
ནས། ས་སྡེ་ལྔ་སོགས་ཀྱི་བསྟན་བཅོས་མཛད་ནས་རྒྱ་ཆེན་སྤྱོད་པའི་སྲོལ་གཏོད།།
མཛད་པ་པོ་ནི་སློབ་དཔོན་ཐོགས་མེད་ཉིད་ཡིན་ལ། དེའི་དུས་སུ་རྒྱ་གར་ན་
ནང་བསྟན་ཉམས་པ་རྣམས་རྩ་བ་ནས་གསོས་ཏེ་དར་ཞིང་རྒྱས་པར་མཛད།
སློབ་མའི་མཆོག་ནི་གཅུང་དབྱིག་གཉེན་ཡིན། ཁོང་ནི་དང་པོ་གཅེན་ལ་མ་དད་
ཀྱང་ཕྱིས་སུ་སློབ་མར་གྱུར་ནས་མི་ཕྱེད་པའི་དད་པ་ཐོབ། བཀའ་ཐེག་པ་ཆེ་
ཆུང་གི་མདོ་ཀུན་བསྡོམས་པས་ལྔ་བརྒྱ་ཙམ་ཐུགས་ལ་མངའ། ས་ཕྱོགས་གང་
སར་ཆོས་གཞིས་གསར་དུ་མང་པོ་བརྩིགས་ནས་བྱམས་ཆོས་ཁག་ལ་འགྲེལ་བ་
དང་སློབ་མས་ས་སྟེང་གང་བར་མཛད་ནས་བལ་ཡུལ་དུ་དགེ་སློང་ཞིག་གིས་ཆོས་
གོས་གྱོན་ནས་ཞིང་རྨོ་བ་གཟིགས་པས་གཙུག་ཏོར་རྣམ་རྒྱལ་གྱི་སྔགས་ལུགས་
ལྡོག་ཏུ་བཟླས་ནས་སྐུ་ཞི་བར་གཤེགས།



བྱམས་པའི་བྱིན་རླབས་འཕགས་པ་རྣམ་གྲོལ་སྡེ་ནི། འཕགས་མཆོག་
དབྱིག་གཉེན་གྱིས་རྗེས་སུ་བཟུངས་ནས་སྲེག་བླུགས་འབུམ་ཕྲག་བཅུ་གཉིས་
ཕུལ་བས་བྱམས་མགོན་ཀྱི་ཞལ་གཟིགས། ཉི་ཁྲིའི་རྣམ་འགྲེལ་སོགས་མཛད་
ནས་མྱ་ངན་ལས་འདས།
ལུང་རྟོགས་ཡོན་ཏན་ཕུན་ཚོགས་མཆོག་གི་སྡེ། ཞེས་བསྔགས་པའི་སློབ་
དཔོན་འདི་ཉིད་འཕགས་པ་རྣམ་གྲོལ་སྡེའི་རྗེས་སུ་འཇུག་ནས་མངོན་རྟོགས་
རྒྱན་ལས་འབྱུང་བ་ལྟར་སྒྲུབ་པ་ལ་རྩེ་གཅིག་མཛད་ནས་མངོན་དུ་གྱུར། ཤེར་
ཕྱིན་མདོ་སྡེ་རྒྱན་དང་སྦྱར་བ་ཡང་མཛད་ནས་འཕྲིན་ལས་མཐའ་ཡས་སོ། །
ལྷག་པའི་ལྷ་ཡིས་རྗེས་བཟུང་དུལ་བའི་སྡེ་ནི། སློབ་དཔོན་མཆོག་གི་སྡེ་
ཡོངས་འཛིན་དུ་བསྟེན་ནས་ཐོས་བསམ་ཕུལ་དུ་ཕྱིན། ལྷག་ཏུ་རྒྱལ་ཡུམ་ཤེར་
ཕྱིན་ལ་རང་བྱན་ཆུད། རྗེ་བཙུན་མི་ཕམ་གྱི་སྐུ་བཞེངས་ནས་གསོལ་བ་བཏབ་
པས་གསུང་བྱོན། ཡི་དམ་ཨརྱ་ཏ་རེར་ལུང་བསྟན་ནས་གཞན་དོན་ལྷུན་གྱིས་
གྲུབ་ཏེ་རྒྱལ་བསྟན་གསལ་བར་མཛད་པས་བཀའ་དྲིན་ཤིན་ཏུ་ཆེ།
རྒྱལ་ཡུམ་ཤེར་ཕྱིན་དོན་མཛད་རྣམ་སྣང་མཛད། ཅེས་པ་མཁན་ཆེན་
བྱང་ཆུབ་སེམས་དཔའ་ཞི་བ་འཚོ་ནི། ཟ་ཧོར་རྒྱལ་པོའི་སྲས་སུ་སྐུ་འཁྲུངས།
རྒྱལ་སྲིད་ལ་མ་ཆགས་པར་ནཱ་ལ་དྲར་རབ་ཏུ་བྱུང་། ཐོས་བསམ་ཕྱོགས་མེད་དུ་
མཛད་ནས་སློབ་དཔོན་ཐོགས་མེད་ཀྱི་ལུགས་གསན་པར་བཞེད་ནས་དུལ་བའི་
སྡེའི་ཞབས་ལ་གཏུག ཐེག་ཆེན་གྱི་ལམ་ཟབ་རྒྱས་ཤིང་རྟ་གཉིས་ཀྱི་ལམ་སྲོལ་ཡ་
མ་བྲལ་བར་དགོངས་ནས་དབུ་མ་རྒྱན་དང་དེའི་རང་འགྲེལ་བཅས་བརྩམས།
བོད་དུ་རྒྱལ་པོའི་ཁྲི་རབས་སོ་གཅིག་པ་ཆོས་རྒྱལ་ཁྲི་སྲོང་ལྡེའུ་བཙན་གྱིས་སྤྱན་
དྲངས་སོ།།
ལུང་རིག་སྨྲ་བའི་ཉི་མ་སེང་གེ་བཟང་པོ་ནི་ཆུང་ནས་ཁྱིམ་ལ་ཆགས་པ་
སྤངས་ནས་བསྟན་ལ་རབ་ཏུ་བྱུང་། རང་གཞན་གྱི་གྲུབ་མཐའ་ཀུན་ལ་སྦྱངས་



ནས་མཁན་ཆེན་ཞི་བ་འཚོ་ལ་བསྟེན་ནས་ཤིང་རྟ་གཉིས་ཀྱི་གཞུང་ལ་ཐོས་བསམ་
མཛད། བྱམས་པའི་སྒྲུབ་ཐབས་ཞུས་ནས་རྗེ་བཙུན་གྱི་ཞལ་མཇལ། རྒྱལ་པོ་
དྷརྨ་པ་ལཱ་སྦྱིན་བདག་བྱས་ནས་ཤེར་ཕྱིན་གྱི་འགྲེལ་བ་དོན་གསལ་བརྩམས།
བརྒྱད་སྟོང་འགྲེལ་ཆེན། ཉི་ཁྲི་བསྡུས་པ་སོགས་བསྟན་བཅོས་དཔག་ཏུ་མེད་པ་
མཛད་པས་ཐར་འདོད་སྐྱེས་བུ་རྣམས་ཀྱི་མིག་གཅིག་གོ
རྒྱལ་བའི་མན་ངག་ཀུན་འཛིན་རིན་ཆེན་བཟང་ཞེས་པ་ནི་རབ་ཏུ་བྱུང་
ནས་སློབ་དཔོན་སེང་གེ་བཟང་པོ་བསྟེན་ནས་མདོ་སྔགས་ཀུན་ལ་མཁས་པར་
སྦྱངས། མཆོག་གི་གོ་འཕང་དམ་པར་གཤེགས་པས་ན་ཀུ་སཱ་ལི་ཞེས་གྲགས་སོ།
བདག་གཞན་མཉམ་རྗེས་ཐུགས་མངའ་རིན་ཆེན་སྡེ་ཞེས་བསྔགས་པ་འདི་
ཉིད་རབ་ཏུ་བྱུང་ནས་སྡེ་སྣོད་གསུམ་དང་རྒྱུད་སྡེ་བཞི་བཅས་ཉམས་སུ་བླངས་
ནས་ཟབ་རྒྱས་རིང་ལུགས་གཉིས་ཀྱི་ལམ་སྲོལ་གཅིག་ཏུ་དྲིལ་ནས་ཆུ་བོའི་རྒྱུན་
བཞིན་བསྐྱངས་པས་རྟོགས་པ་མངོན་དུ་གྱུར་ནས་རྗེ་བཙུན་བྱམས་མགོན་ཞལ་
གཟིགས། ཐེ་ཚོམ་གྱི་མཐའ་རྒྱ་ལས་གྲོལ་ནས་ཇོ་བོ་རྗེའི་ཞབས་ལ་གཏུགས། །
མཐའ་འཁོབ་བསྟན་པའི་སྒྲོན་མེ་གསེར་གླིང་པ་ཞེས་བསྟོད་པ་འདི་ཉིད་
གསེར་གླིང་རྒྱལ་པོའི་སྲས་སུ་སྐུ་འཁྲུངས། དེར་བསྟན་པ་ལ་གུས་པས་རབ་ཏུ་
བྱུང་ནས་ཡུལ་དབུས་རྡོ་རྗེ་གདན་དུ་བྱོན། མི་བཀྲེས་པ་ཟས་འཚོལ་བ་ལྟར་
ཕྱོགས་མེད་དུ་བཙལ་བས་སློབ་དཔོན་མཧཱ་ཤྲཱི་རཏྣ་ཞེས་པ་སློབ་དཔོན་དུ་བསྟེན་
ནས་དམ་པའི་ཆོས་ཀུན་ལ་ཐོས་བསམ་མཛད། འཕགས་མཆོག་བྱམས་པའི་
ཞལ་གཟིགས་ནས་ གསན་བསམ་ཕྱོགས་མེད་མཐར་ཕྱིན་ཏེ་ གསེར་ གླིང་དུ་
ཕེབས། སྡེ་སྣོད་གསུམ་སོགས་རྒྱ་ཆེར་སྤེལ་བས་གྲགས་པའི་སྙན་པ་འཛམ་གླིང་
ཀུན་ཏུ་ལྡིར་བས་ཇོ་བོ་རྗེས་ལོ་བཅུ་གཉིས་ལ་གདམས་པ་རྫོགས་པར་མཛད།
མཐར་སློབ་ཚོགས་དང་བསྟན་པ་ཤིན་ཏུ་རྒྱས་ནས་སྐུ་ཞི་བར་གཤེགས་པ་དང་
བཅས་རགས་རིམས་ཙམ་མོ།།
24



༄༅།།ཁ་བའི་ལྗོངས་ཀྱི་སྣོད་བཅུད་ཇི་ལྟར་བྱུང་ཚུལ།
ས་འཛིན་གོ་ལའི་རྩེ་མོ་ཏོག་ལྟར་མཛེས། །
འབྱུང་ཁམས་དྭངས་ཤིང་ཆུ་བོ་ཀུན་གྱི་འགོ།
གཞུང་དྲང་ཆོས་ཀྱི་འཚོ་ཞིང་སྙིང་རྗེ་ཆེ།
ལྷ་གཅིག་ཕྱག་ན་པད་མོར་ལན་བརྒྱར་འདུད།
ཁ་བའི་ས་འཛིན་གྱི་ཕྲེང་བ་དཀར་པོས་ཡོངས་སུ་བསྐོར་བའི་ལྷ་མཆོག་
ཕྱག་ན་པདྨོ་དངོས་ཀྱིས་འདུལ་ཞིང་འདིར། སྣོད་ཀྱི་འཇིག་རྟེན་ས་གཞི་དང་
བཅུད་ཀྱི་འགྲོ་བ་མི་ལ་སོགས་པའི་སེམས་ཅན་རྣམས་བྱུང་ཚུལ་ནི། ཤིན་ཏུ་
གསལ་བར་བོད་ཀྱི་མཁས་དབང་གོང་མ་རིམ་བྱུང་རྣམས་ཀྱིས་མཛད་པའི་ལོ་
རྒྱུས་དེབ་ཐེར་ཁག་དང་ཆོས་འབྱུང་རྣམ་ཐར་བཅས་ལས་གསལ་བར་གསུངས་
པ་རྣམས་ལ་གཟིགས་པར་འོས་ཀྱང་། འདིར་རྟེན་འབྲེལ་གྱི་དབང་གིས་ས་
བཅད་མ་སྟོང་ཙམ་དུ་སྨོས་པ་ནི། །
ཆེས་སྔ་བའི་གངས་རིའི་ཞིང་འདི་ཆུ་ཡི་བཀང་བའི་ཡོལ་གོ་ཞིག་དང་
མཚུངས་པ་མངོན་པ་གོང་འོག་ནས་གསུངས་པ་སྟེ། རླུང་གི་རྡོ་རྗེ་རྒྱ་གྲམ་དང་།
དེའི་སྟེང་བདུད་རྩི་ཆུ་ཡི་ཟིལ་མ། དེའི་སྟེང་དབང་ཆེན་གསེར་གྱི་ས་གཞི་འདི་
ཉིད་གྲུབ་པ་ལ་རིམ་བཞིན་ཆར་ཆུས་གང་པས་ཡུལ་གོ་ཞིག་ཏུ་ཆགས། དུས་
རབས་གསར་མའི་འགོ་ཚུགས་ནས་རིམ་བཞིན་སྐམ་སའི་ས་གཞི་འདི་གྲུབ། དེ་
ཡང་སྟོད་ཀྱི་མངའ་རིས་སྐོར་གསུམ་རྫིང་གི་ཚུལ་ཞེས་གསལ་བའི་ཆུ་རྣམས་རིམ་
བཞིན་བྲི་བའི་ས་རིས་རྣམས་གསལ་པོར་མངོན་ལ་མཚོ་དང་མཚེའུ་བཅས་ཤིན་



ཏུ་མང་བས་ད་ལྟ་ཡང་མཐོང་རྒྱུ་ཡོད། བར་དུ་དབུས་གཙང་རུ་བཞི་ཡུར་བ་
འདྲ། ཞེས་པས། ཆུས་གང་ཡོལ་བ་ལྟ་བུ་ཡོད་པ་ལས། ཀོང་གི་ཆུ་བརླག་ཅེས་
པ་རྒྱ་ལ་རྦ་དོན་ཁ་བྱེ་ནས་ཆུ་རྣམས་དེ་རུ་ཐིམ། སྨད་དུ་མདོ་ཁམས་སྒང་དྲུག་
ཞིང་ལྟ་བུ་ཞེས། ཆུ་རེ་དང་སྒང་རེ་བཅས་ནུབ་ནས་ཤར་དུ་བབས་པས་དེ་ལྟར་
བཀོད་པ་ལས། སྔོན་དུས་སུ། སྟོད་ལ་མངའ་རིས་སྐོར་གསུམ། བར་ལ་
དབུས་གཙང་རུ་བཞི། སྨད་ལ་མདོ་ཁམས་སྒང་དྲུག་ཅེས་པའི་རུ་བཞི། སྐོར་
གསུམ། སྒང་དྲུག་ཞེས་པའི་མིང་དེ་ཆོས་རྒྱལ་སྲོང་བཙན་སྒམ་པོའི་སྐབས་སུ་མ་
བྱུང་ཡང་ད་ལྟའི་གནས་དེ་རྣམས་སུ་སྔོན་དུས་དེ་ལྟར་ཡིན་ཞེས་བཀོད་པས་དང་
པོའི་བོད་ཀྱི་ས་གཞིའི་གྲུབ་སྟངས་དེ་ངོ་སྤྲོད་གསལ་བར་བྱས་པ་ལས་དང་པོ་
ནས་སྟོད་སྨད་བར་གསུམ་གྱི་མིང་ནི་གྲུབ་མེད།
དུས་རབས་ གསར་ མའི་འགོ་ཚུགས་ ནས་ སྐམ་ སའི་ ས་ གཞི་ འདི་ རིམ་
བཞིན་འབྱུང་བའི་མཐུན་སྦྱོར་ལ་བརྟེན་ནས་རྩི་ཤིང་སྣ་ཚོགས་སྐྱེས་པ་ལྷ་ཡི་
དགའ་ཚལ་ལྟ་བུ་ཞིག་གྲུབ་པ་ནིཀླུ ཆོས་འབྱུང་མཁས་པའི་དགའ་སྟོན་ལས།
མངའ་རིས་བསྐོར་གསུམ་ཤྭ་རྐྱང་རི་དྭགས་གླིང་། བར་གྱི་རུ་བཞི་སྟག་གཟིག་
གཅན་གཟན་གླིང་། སྨད་ཀྱི་སྒང་དྲུག་འདབ་ཆགས་བྱ་ཡི་གླིང་ཞེས་པས། ཆུ་
གནས་རིགས་ཁག་གཅིག་སྐམ་སར་འཚོ་བས་རྐང་པ་དང་ལྡན་ཞིང་གཟུགས་
འགྱུར་གྱི་འགོ་ཚུགས། དེ་སྐབས་ཚ་ཁུལ་དང་མཚུངས་པར་དེའི་དུས་ཀྱི་བོད་
ཁམས་ཀྱི་ས་གཤིས་གསལ་བར་བསྟན་ཡོད་དེ། བོད་ཀྱི་སྟོད་ཁུལ་དུ་ཤིན་ཏུ་
ཡིད་དུ་འོང་བ་ས་རོང་འཇམ་ཞིང་མུ་མེད་ཀྱི་རྩྭ་ཐང་ཞིག་ཡིན་པ་དང༌། བར་གྱི་
རུ་བཞི་ནི་རི་བྲག་མཐོ་ལ་བར་བར་དུ་ནེའུ་ཐང་རྩི་ཤིང་སོགས་ཀྱིས་རྒྱན་པ་ཞིག་
ཡིན་པས། དེའི་དུས་སུ་ཡར་ཀླུང་གི་ཁུལ་ནི་ད་ལྟ་ལྟར་བྱེ་མའི་ཐང་དང་བྲག་རི་
བྱེ་མ་ཅན་འདི་འདྲ་མ་ཡིན་པར་ནགས་ཀླུང་དང་རྩྭ་ཐང་གི་ཁེངས་པའི་མཛེས་



ལྗོངས་ཤིག་ཡིན་པར་ཤེས་ནུས། སྨད་ཀྱི་སྒང་དྲུག་འདི་བྱ་ཚོགས་ཀྱི་གླིང་ཞེས་
པས་བྱ་ཚོགས་ཀྱི་སྡོད་གནས་ཞིང་ལ་ལྗང་བུ་སྐྱེས་པ་ལྟར་སྒང་གཤོང་མེད་པ་
ནགས་ཀྱི་ཁེངས་བའི་ས་གཞི་ཞིག་ཡིན།
སྔོན་དུས་སུ་མཚོ་གླིང་ཡིན་པས་ད་ལྟ་གཏེར་སྒྲོམ་བྲག་དཀར་དང༌། དེ་
བཞིན་བོད་བྱང་གི་ས་ཆ་ཁ་ཤས་ལ་འགྱུར་རྡོའི་དུང་དཀར་དང་རྐྱང་སུག་ པ་
གསུམ་ལྡན་སོགས་སྲོག་ཆགས་ཀྱི་རྗེས་ཤུལ་མཐོང་རྒྱུ་ཤིན་ཏུ་མང་། དེའི་རྗེས་
སུ་བལ་བོད་ཀྱི་མཚམས་སུ་ཧི་མ་ལ་ཡའི་རི་རྒྱུད་འདི་འབུར་དུ་དོན་འགོ་ཚུགས།
བོད་ཡུལ་འདིར་གནམ་གཤིས་འགྱུར་ལྡོག་བྱུང་ནས་ནུབ་དང་བྱང་ཁུལ་གཙོས་
པའི་ས་ཆ་ཁག་གཅིག་གནམ་གཤིས་གྲང་བ་དང་གངས་རིའི་རྭ་བས་ཡོངས་སུ་
སྐོར་པའི་འགོ་ཚུགས་ནས་ད་ལྟའི་ས་ཆའི་གནས་བབས་འདི་བྱུང་།
བོད་ཡུལ་འདིར་འགྲོ་བ་མིའི་རིགས་བྱུང་ བ་ ཐོག་ མར་སྤྲེའུ་བྱང་ཆུབ་
སེམས་དཔའ་དང་། བྲག་སྲིན་ལས་བྱུང་བ་སོགས་ལམ་ཙམ་ཞིག་གོང་དུ་ཞུས་
པ་དང་། དེ་ནས་འཕེལ་རྒྱས་བྱུང་རིམ་ནི། བོད་ཀྱི་ས་གཞི་འདིར་གཅན་
གཟན་རི་དྭགས་ཀྱི་གླིང་ཕྲན་ལྟ་བུའི་ནང་ནས་ད་ལྟ་རྒྱུད་སྟོང་པའི་སྲོག་ཆགས་
ཤིན་ཏུ་མང་བ་དང་གཟུགས་འགྱུར་གྱི་སྲོག་ཆགས་ཀྱང་དེ་བས་མང་། རྐྱང་
སུག་པ་གསུམ་ལྡན་དེ་རྣམས་ཧི་མ་ལ་ཡའི་རི་རྒྱུད་འབུར་དུ་མ་ཐོན་པའི་སྐབས་
ཀྱི་རི་དྭགས་ཤིག་ཡིན། དེ་ལྟར་གཅན་གཟན་དང་རི་དྭགས་མང་པོ་མཉམ་དུ་
གནས་པའི་ཁྲོད་དུ་ཅུང་ཤེས་རིག་བཀྲ་བའི་སྤྲ་མི་ཁག་གཅིག་རིམ་བཞིན་མཉམ་
གནས་རི་དྭགས་དང་གཅན་གཟན་མང་པོ་ལས་རྣམ་པར་རྒྱལ་ནས་ གནས་
གཅིག་ཏུ་སྡོད་པ་དང་མཇུག་མ་དང་ལུས་ལ་སྤུ་སོགས་མེད་པར་གྱུར། ད་ལྟའི་
མི་དང་ཕྱོགས་མཚུངས་ཉིན་རེ་བཞིན་འགྱུར། གཅན་གཟན་རྣམས་ཕན་ཚུན་
གཅིག་ཤ་བཟའ་ཤིང་གཅིག་ཁྲག་འཐུང་བའི་གོམས་གཤིས་དེ་རྒྱུན་མར་གནས་



ནས་བོད་སྲིན་པོ་གདོང་དམར་ཞེས་འབོད། ཕྱིས་བོད་འདིར་རིགས་གསུམ་
མགོན་པོའི་རྣམ་འཕྲུལ་ཆོས་རྒྱལ་མེས་དབོན་རྣམས་གསུམ་གྱི་བཀའ་དྲིན་ལས།
དང་པོ་ཤི་གསོན་གྱི་དགེ་རྩར་དམིགས་ནས་ལོག་ལས་ལ་རང་ཉིད་ཀྱི་དཔལ་
འབྱོར་དང༌ སྣུན་ནས་སྲོག་ཆགས་མང་པོའི་སྲོག་གཅོད་ པའི་སྲོལ་བསྣུབས།
དམ་པའི་ཆོས་ཀྱི་བཀའ་དྲིན་ལས་སྲོག་གཅོད་ཀྱི་བྱ་བ་དངོས་སུ་རྩོམ་མཁན་ཇེ་
ཉུང་དུ་སོང་ནས་རིམ་བཞིན་དཀར་ཟས་ལ་སྤྱོད་པའི་ཡ་རབ་ཀྱི་སྤྱོད་པ་རྣམས་
ཉིན་བཞིན་འཕེལ་བའི་འགོ་ཚུགས། སྤྲ་རིགས་དེ་རྣམས་མི་ལོ་དཔག་ཏུ་མེད་
པའི་ནང་ཤེས་རིག་འཕེལ་རྒྱས་ཕྱིན་ནས་སྐད་ཡིག་དང༌། ངོ་ཚའི་གོས་དང༌
གྲང་སྐྱོབ་ཁང་པ་བཅས་འཚོ་བའི་དགོས་མཁོ་རྣམས་རིམ་པར་གསར་བཏོད་
བྱས། གདོད་མའི་མིའི་རིགས་ནི་སྤྲ་མི་ཡིན་པ་ཚན་རིག་པས་ར་སྤྲོད་བྱས་ནས་
ཡ་མཚན་དུ་བརྩི་ཡང་རང་རེ་བོད་འདིར་ཆེས་སྔ་མོ་ནས་ལོ་རྒྱུས་ཁག་གི་ནང་དུ་
མཐའ་གཅིག་ཏུ་འཁོད་ཡོད།
སྤུ་རྒྱལ་གྱི་རྒྱལ་རབས།
ཕ་རྒན་སྤྲེའུར་བྱང་སེམས་སྙིང་རྗེ་ཆེ།
མ་རྒན་བྲག་སྲིན་མ་ནི་ལས་ལ་བརྩོན།
བུ་ཕྲུག་རིགས་བཞི་ཤེས་རིག་རྣམ་པར་བཀྲ།
གདོང་དམར་བོད་ཀྱི་རིགས་རྒྱུད་གཅིག་པར་ཤེས།
ཕ་སྤྲེལ་རྒན་དང་མ་བྲག་སྲིན་གཉིས་ནས་ཆད་པའི་མེས་པོ་སྤྲོ་ཚོགས་དེ་
དག་ཆེས་དཀའ་ཚེགས་ཆེ་བའི་འབྱུང་བའི་ས་གཞི་ཆེན་པོ་འདིའི་ཀློང་འདིར།
དུས་ཡུན་གང་མཚམས་ཕྱིན་ནས་སྲོག་ཆགས་གཞན་ལས་ལྷག་པར་འཚོ་ཐབས་
སུ་རྡོ་ཆས་དང་ལྕགས་ཆས། རྫ་ཆས་རྣམས་རིམ་པས་དར་འཕེལ་བྱུང་ནས།



སྟོབས་ རྩལ་ དང༌ ཤེས་རིག་བཀྲ་བ་འགའ་དང་ འགས་ ཡུལ་ ཚོ་ དང་ ལུང་ ཚོ་
བཟུངས་ནས་དགྲ་གཉེན་གྱི་ལྟ་བས་ཆགས་སྡང་གཉིས་དར། བོད་འདིར་དང་
པོ་དབང་མཛད་བཅུ་གཉིས་དང་། རྒྱལ་ཕྲན་བཅུ་གཉིས། དེ་རྗེས་སིལ་མ་
བཞི་བཅུ་བཅས་བྱུང་ནས་ཕན་ཚུན་གཅིག་འོག་གཅིག་གིས་མ་འདུས་པར་དགྲ་
འཐབ་ཁོ་ནས་མི་རྣམས་བདེ་བའི་གོ་སྐབས་འགའ་ཡང་མ་མཆིས་པའི་སྐབས་སུ་
བྱུང་བ་རྒྱལ་པོ་གཉའ་ཁྲི་བཙན་པོ་ནི་སྤྱི་ལོའི་གོང་གི་ཤིང་བྱ་སྟེ་༡ ༡༧ལོ་སྤུ་བོའི་
ཡུལ་ན། བྱ་མོ་བཙུན་བྱ་བའི་སྲས་སུ་སྐུ་འཁྲུངས། སྐུ་བྱད་ལེགས་ལ་ནུས་པ་ཆེ་
བས་མི་རྣམས་འཇིགས་ནས་ལྷ་རི་གྱང་མཐོའམ་ཀོང་པོ་བོན་རིའི་ཉེ་འདབས་སུ་
སྨྱུགས་པས་ཡར་ཀླུང་གི་མི་འགའ་དང་འཕྲད་ པས་ཁྱད་མཚར་ནས་གདན་
དྲངས། རྒྱལ་པོར་མངའ་གསོལ་བས་བོད་ཀྱི་མཐུ་ནུས་ཆེ་བའི་རྒྱལ་ཕྲན་འགའ་
ཆབས་འོག་ཏུ་བཅུག རྒྱལ་ཕྲན་རྣམས་ཀྱི་ནང་ནས་དབུ་རྨོག་མཐོ་ལ་རུས་ཚོའི་
དབར་གྱི་འགལ་ཟླ་དེ་མེད་པ་བཟོ་རྒྱུའི་འགོ་ཚུགས་པས། བོད་ཀྱི་རྒྱལ་ལ་སྔ་བ་
གཉའ་ཁྲི་བཙན་པོ་ཞེས་འབོད། རྗེ་འདིའི་སྐུ་རིང་དུ་བོན་ཆོས་རྣམས་བསྒྱུར་
ནས་སྐུ་གཤེན་མཚེ་མི་སྨུ་རྒྱལ་དང་། ཙོ་མི་ཕྱག་གར་གཉིས་ཀྱི་བྱས་པས་རིམ་
བཞིན་རྒྱལ་རབས་འོག་མ་རྣམས་ལ་དེ་ལྟར་དར་རོ།།
དེའི་སྲས་རྒྱལ་རབས་གཉིས་པ་མུ་ཁྲི་བཙན་པོ། རྗེ་འདིས་ཞང་ཞུང་ནས་
བོན་ལ་མཁས་པ་མང་པོ་གདན་དྲངས་ནས་བོན་གྱི་འདུ་གནས་བཞི་བཅུ་ཞེ་ལྔ་
ཙམ་བཞེངས། རྒྱལ་རབས་གསུམ་པ་དིང་ཁྲི་བཙན་པོ། རྒྱལ་རབས་བཞི་པ་སོ་
ཁྲི་བཙན་པོ། རྒྱལ་རབས་ལྔ་པ་དེ་ཁྲི་བཙན་པོ། རྒྱལ་རབས་དྲུག་པ་ཁྲི་སྤེ་
བཙན་པོ། རྒྱལ་རབས་བདུན་པ་གྲི་གུམ་བཙན་པོ་ཡིན་ཏེ། རྗེ་འདི་སྐུ་བོན་
དང་བློན་པོའི་བར་ཆབ་སྲིད་ཀྱི་འགལ་བས་གྲིར་བཀུམ། འདི་ཡན་ལ་གནམ་གྱི་
ཁྲི་བདུན་ཞེས་འབོད།



སྤུ་རྒྱལ་གདུང་རབས་བརྒྱད་པ་སྤུ་དེ་གུང་རྒྱལ་ནི། ཡབ་གྲི་གུམ་བཙན་པོ་
དང་ཡུམ་བལ་གཟའ་ཁྲི་བཙུན་གྱི་སྲས་སུ་སྐུ་འཁྲུངས། ཡབ་དཀྲོངས་ནས་སྲས་
ཤ་ཁྱི་དང་ཉ་ཁྱི་ཞེས་མིང་བཏགས་ནས་ཀོང་པོའི་ཡུལ་དུ་བྲོས། ལོ་ངམ་གྱིས་
རྒྱལ་སྲིད་བཟུང་ཀྱང་དམངས་གྱེན་ལོག་གི་འོག་ཁྱིའི་སྤུ་དུག་གིས་གྲོངས། དེའི་
འོག་བློན་པོ་ཕན་ཚུན་འཁྲུགས་ནས་རུ་ལས་སྐྱེས་ཀྱི་ཕ་ཚན་རྣམས་ཕམ་ནས་དེའི་
ཆུང་མ་སྦྲུམ་མ་གཅིག་པོར་བྲོས། བུ་དེ་སྐྱེས་ནས་བུས་ཕ་དང་དཔོན་དྲིས་ནས་
རྒྱལ་པོའི་སྤུར་བཙལ་ནས་ བང་སོ་བརྩིགས། སྲས་དང་འཕྲད་ནས་ ཤ་ཁྱིས་
དམག་དྲོངས་ནས་ལོ་ངམ་གྱི་རྒྱལ་ས་འཕྲོག སྤུ་རྒྱལ་གྱི་གདུང་རབས་ཟིན། སྤུ་
དེ་གུང་རྒྱལ་ཞེས་འབོད་ལ་སྲས་ཉ་ཁྱི་ཀོང་པོར་བཞུགས་པ་དེས་རྒྱལ་པོ་མཛད།
འདི་གཉིས་ལ་སྟོད་ཀྱི་སྟེང་གཉིས་ཞེས་འབོད། བློན་རུ་ལས་སྐྱེས་ནི་འཕྲུལ་བློན་
མཛངས་མི་དང་ པོ་དེ་ཡིན་ པས་ གསེར་དངུལ་ བཞུ་བ་དང་། ཞིང་རྨོ་བའི་
ཐབས་ཤེས་སོགས་བསྐྲུན་པ་དང་ཆུ་ལ་ཟམ་པ་བཙུགས། །
རྒྱལ་རབས་ དགུ་ པ་ ཐོ་ལེགས་བཙན། འདིའི་རིང་བློན་ལྷ་ བུ་ མགོན་
དཀར་གྱིས་ཞིང་ལ་དོར་ཁ་དང་འབྲོག་ལ་ཐུལ་རྩིས། ཞིང་ལ་ཆུ་དྲངས་ནས་ཆུ་
མ་རྨོ་བའི་སྲོལ་དར། འདི་ནི་འཁྲུལ་བློན་མཛངས་མ་གཉིས་པ་ཞེས་འབོད།
རྒྱལ་རབས་བཅུ་པ་ཤོ་ལེགས་བཙན། གདུང་རབས་བཅུ་གཅིག་པ་གོ་རུ་
ལེགས་བཙན། གདུང་རབས་བཅུ་གཉིས་པ་འབྲོང་ཞི་ལེགས་བཙན། གདུང་
རབས་བཅུ་གསུམ་པ་ ཐི་ཤོ་ལེགས་བཙན། གདུང་རབས་བཅུ་བཞི་པ་ ཨི་ཤོ་
ལེགས་བཙན་འདིའི་དུས་སུ་བློན་རིག་པ་ཅན་གྱིས་རྒྱལ་རྒྱུད་ཚང་མ་རྒྱལ་པོར་
གྱུར་ན་འགྲན་ཟླ་མང་བར་ཤེས་ནས་དེའི་ནང་ནས་གཅིག་རྒྱལ་སར་བཀོད་ནས་
གཞན་རྣམས་བློན་འབངས་ལས་དམིགས་སུ་ཡོད་པ་ཞིག་བྱས་ནས་འཇོག་པའི་
སྲོལ་བཏོད། འདི་ཡན་དྲུག་ལ་ས་ཡི་ལེགས་དྲུག་ཞེས་བང་སོ་གཡའ་དང་སྤང་



ལ་བཏབ་བོ། གདུང་རབས་བཅོ་ལྔ་པ་ཟ་གནམ་ཟིན་ལྡེ། གདུང་རབས་བཅུ་
དྲུག་པ་ལྡེ་འཕྲུལ་པོ་ནམ་ཞུང་བཙན། གདུང་རབས་བཅུ་བདུན་པ་བཙན་པོ་སེ་
རྣོལ་ནམ་ལྡེ། གདུང་རབས་བཅོ་བརྒྱད་པ་བཙན་པོ་ལྡེ་གོལ། གདུང་རབས་
བཅུ་དགུ་པ་གནམ་ལྡེ་རྣོལ་པོ། གདུང་རབས་ཉི་ཤུ་པ་བཙན་པོ་བསེ་ལྡེ་རྣོལ་པོ།
གདུང་རབས་ཉེར་གཅིག་པ་བཙན་པོ་ལྡེ་རྒྱལ་པོ། གདུང་རབས་ཉེར་གཉིས་པ་
བཙན་པོ་རྒྱལ་སྲིན་བཙན་འདི་རྣམས་ནི་གདུང་ཆུ་ལ་བཏབ་པས་བང་སོ་མེད་
པས་ཆུ་ལ་ལྡེ་བརྒྱད་ཞེས་འབོད།།
གདུང་རབས་ཉེར་གསུམ་པ་རྒྱལ་ཏོ་རེ་ལོངས་བཙན། གདུང་རབས་
ཉེར་བཞི་ པ་ ཁྲི་བཙན་ནམ། གདུང༌ རབས་ ཉེར་ལྔ་ པ་ ཁྲི་སྒྲ་སྤུངས་བཙན།
གདུང་རབས་ཉེར་དྲུག་པ་ཁྲི་ཐོག་བཙན། གདུང་རབས་ཉེར་བདུན་པ་ལྷ་ཐོ་ཐོ་
རི་གཉན་བཙན་དགུང་ལོ་ བརྒྱད་ ཅུའི་ ཐོག་ ལ་ ཕོ་བྲང་ཡུམ་བུ་བླ་མཁར་དུ།
སྤང་སྐོང་ཕྱག་རྒྱ་དང་། གསེར་གྱི་མཆོད་རྟེན། མདོ་སྡེ་ཟ་མ་ཏོག སྙིང་པོ་ཡི་
གེ་དྲུག་མ་བཅས་བྱུང་ནས་ནང་པའི་ཆོས་ཀྱི་དབུ་བརྙེས། འདི་ནི་བོད་ལུགས་
ལྟར་ན་གདོད་མའི་ཆོས་ལུགས་དེ་རྣམས་གནམ་དང་བྱེད་པོ་ལ་དགའ་བས་
གནམ་ལས་བབས་ཞེས་གྲགས་ཀྱང་། དུས་སྐབས་དེའི་ཡས་མས་སུ་རྒྱ་གར་གྱི་
ཆོས་རྒྱལ་རྣམས་ཀྱིས་མཐའ་འཁོབ་ཏུ་ཆོས་སྤེལ་ཁྱེར་ཕོ་ཉ་ཡང་ཡང་མངགས་
སྲོལ་འདུག་པ་དེའི་ཆོས་བློན་དང་པཎ་ཊི་ཏ་བློ་སེམས་མཚོ་དང་། ལོ་ཙཱ་བ་ལི་ཐི་
སིས་རྒྱལ་པོ་ལ་ཕུལ་བར་བཤད། ཉན་བཤད་སོགས་མ་བྱུང་ཡང་མཆོད་པས་
བཀུར་བས་རྒྱལ་པོའི་དབུ་སྐྲ་ཡང་ནག་པོར་གྱུར། ཚེམས་ཡང་སྐྱེས་ནས་དགུང་
ལོ་བརྒྱ་དང་ཉིས་ཤུ་ཐུབ་པ་ཡིན་ཞེས་གྲགས། །
གདུང་རབས་ཉེར་བརྒྱད་པ་ཁྲི་གཉན་ཟུང་བཙན། གདུང་རབས་ཉེར་
དགུ་པ་བཙན་པོ་འབྲོ་གཉེན་ལྡེ་རུ། གདུང་རབས་སུམ་ཅུ་པ་བཙན་པོ་སྟག་བུ་



གཉན་གཟིགས་ནི་ཡབ་འབྲོ་གཉེན་ལྡེ་རུའི་སྲས་སུ་འཁྲུངས་ནས་ཡུམ་གྱི་སྦལ་པ་
བཞེས་པས་ཡབ་མཛེ་ནད་ཕོག་ནས་སྲས་ཀྱང་མིག་མེད་པར་སྐྱེས། ཡབ་ཀྱི་
བཀའ་ལྟར་འ་ཞའི་སྨན་པས་སྤྱན་ཕྱེ་ནས་ཉེ་འདབས་ཀྱི་རྒྱལ་ཕྲན་འཆིམས་དང་
བན་པ་ དྭགས་པོ་ སོགས་འགའ་ཞིག་དབང་དུ་བསྡུས་ནས་དབུ་རྨོག་བཙན།
གདུང་རབས་སོ་གཅིག་པ་གནམ་རི་སྲོང་བཙན་ནི་ཡབ་སྟག་རི་གཉན་གཟིགས་
ཀྱི་སྲས་སུ་སྐུ་འཁྲུངས། ཚེ་སྤང་བཟའ་འབྲི་མ་ཐོད་དཀར་ཁབ་ཏུ་བཞེས། རྒྱ་
ནག་ལས་སྨན་རྩིས་དར་བར་གྲགས། ཟིང་པོ་རྗེ་དབང་དུ་བསྡུས། ཁྱུང་པོ་
སྤུང་ཟད་ཀྱིས་རྩང་བོད་ཀྱི་རྒྱལ་པོ་བཀྲོངས་ནས་བཙན་པོའི་འབངས་སུ་ཕུལ།
དྭགས་པོ་ངོ་ལོག་པ་བློན་སེང་གེ་མི་ཆེན་ནས་ཆམས་ལ་ཕབ། འདི་དུས་དཔལ་
འབྱོར། དམག་དོན། རིག་གནས་སོགས་འཕེལ་རྒྱས་གང་ཟབ་ཡོད་པ་མཚོན་
ཐུབ། བཙན་པོ་རང་ཉིད་རུས་ཚོ་གཅིག་གྱུར་བྱ་བའི་ཁྲོད་དུ་དུག་གིས་བཀྲོངས།
མངའ་འོག་གི་ཚོ་པ་རྣམས་སྔོན་ཀྱི་བག་ཆགས་ཀྱིས་རང་འདོད་ལྟར་ཡོང་བའི་
སྒེར་ཚོ་རེ་ཆགས་ཐུབ་རྒྱུའི་རེ་བ་བཅངས་ནས་ལྐོག་གཡོ་རྒྱུན་མ་ཆད་པར་བྱུང་
བོད་བཙན་པོའི་རྒྱལ་རབས།
ནོར་བུ་དབྱིག་གིས་ཁེངས་པའི་གོ་ལ་ཡི་རྩེ་མོ།
ཤ་རུས་གཅིག་ཀྱང་ཕན་མེད་རང་རྒྱལ་གྱི་དམག་འཁྲུག་
གངས་རི་དབང་མདོག་གྱུར་པའི་སྲོལ་ངན་དེ་བཅད་ནས།
སྤུན་ཟླ་ལ་རྒྱ་ཅན་གྱི་ནུབ་མེད་ཀྱི་ལུགས་བཟང་།
ཤེས་རིག་ལྡན་པ་ནམ་མཁའ་ཡི་སྐར་ཚོགས།
དཔའ་མཛངས་ལྡན་པ་ས་གཞི་ཡི་རྩི་ཐོག་
ནུབ་མེད་ལོ་རྒྱུས་ཡར་ཆབ་ཀྱི་གཙང་པོ།
32



བཙན་པོའི་རྒྱལ་པོ་སྲོང་བཙན་སྒམ་པོ་དེ་འདུད་དོ།
འཛམ་བུའི་གླིང་ཆེན་ལྔ་ན་སྙན་པའི་གྲགས་པའི་བ་དན་དཀར་པོ་ལྷབ་
ལྷུབ་ཏུ་གཡོ་བའི་བཙན་པོའི་རྒྱལ་པོ། ཐུན་མིན་དག་པའི་སྣང་བར་ལྷ་གཅིག་
ཕྱག་ན་པདྨོ་མི་ཡི་ཚུལ་བཟུང་བ་དང༌། གངས་ཅན་འགྲོ་བ་ཀུན་གྱི་བདག་པོ་ཡ་
རབ་བདེན་པ་རྡོ་རྗེའི་ཚིག་གི་བཀའ་སྲོལ་གསེར་གྱི་ཕྲེང་བ་ས་འཛིན་སྒེག་མོའི་
འགུལ་དུ་མཛེས་པར་བྱེད་པོ་ནི། སྤུར་རྒྱལ་གདུང་རབས་སོ་གཉིས་པ་བཙན་
པོའི་རྒྱལ་རབས་འཛུགས་མཁན་རྒྱལ་པོ་སྲོང་བཙན་སྒམ་པོ་དེ་ཉིད་མེ་མོ་གླང་གི་
ལོ་སྤྱི་ལོ་༦༡༧ལ་དབུ་རུ་སྟོད་མལ་གྲོ་ཕོ་བྲང་བྱམས་པ་མི་འགྱུར་དུ་སྐུ་འཁྲུངས།
སྐུ་མདོག་དཀར་ལ་མཚན་བཟང་གི་སྤྲུས་པ་གཞན་དང་མི་འདྲ་བས་བསྐྱེད་
སྟོབས་ཆེ། སྔོན་ཡབ་མེས་རྣམས་ཀྱིས་ཆབ་འོག་ཏུ་རྒྱལ་ཕྲན་འགའ་ཞིག་བཅུག་
ཀྱང་ཆབ་སྲིད་བརྟན་པོ་མ་བྱུང་བ་དང་། ཞང་ཞུང་དང་སུམ་པ་ཆབ་འོག་ཏུ་
འཇུག་རྒྱུའི་ཚིག་ཙམ་ལས་དོན་ལ་མ་གནས་པའི་སྐབས་དེར་ཡབ་སྐུ་གཤེགས།
སྲས་དགུང་ལོ་ བཅུ་ གསུམ་ ལ་བློན་ པོ་རྣམས་ ཀྱིས་ གསེར་ཁྲིར་མངའ་གསོལ།
བློན་པོ་ཞང་སྣང་གཙོས་བཀའ་གྲོས་ནས་ ཐབས་མཁས་ པའི་སྒོ་དུ་མས་ནང་
འཁྲུགས་དང་གཡོ་ཞུས་མཁན་རེ་རེ་ལྟར་ཚར་བཅད། ཡབ་ཟས་དུག་འབུལ་
མཁན་རྣམས་ཆད་པས་རྩད་ནས་བཅད། ཡབ་མེས་ཀྱི་ཆབ་སྲིད་ལ་ངོ་ལོག་ཚང་
མ་སླར་ཡང་ཆབ་འོག་ཏུ་བཀུག དམངས་ལ་གནོད་པའི་དམག་འཐབ་སོགས་
མ་དགོས་པར་སུམ་པ་ཡང་མངའ་འོག་ཏུ་བཅུག བཙན་པོ་སྐུ་དངོས་ཀྱིས་
ཕེབས་ནས་རྒྱ་དང་འ་ཞ་ཡིས་ཀྱང་དཔྱའ་ཁྲལ་ཕུལ། རྒྱལ་ས་སྐྱིད་ཤོད་ཀྱི་
དམར་པོ་རིར་སྤོས། ཁྱུང་པོ་སྤུང་སད་ཀྱི་གཡོ་ཇུས་ལས་རྒྱལ་ནས་ཁྱུང་པོ་རང་
སྲོག་བཅད། བཙན་པོ་ལོ་ན་གཞོན་ཡང་མཁས་མཛངས་དང་ལྡན་ཞིང་ཐུགས་
སྒམ་པ་དང་། བློན་སྟོང་བཙན་ཡུལ་ཟུང་ནི་ཡི་གེ་མི་མཁྱེན་ཡང་ཤེས་རིག་བཀྲ་
བས་བོད་ཀྱི་སྟོབས་འབྱོར་ནི་ཁོང་རྒྱལ་བློན་གཉིས་ལ་བརྟེན་པ་དང༌། བློན་
33



ཚོགས་རྣམས་ཀྱིས་རྒྱལ་ཐབས་ཀྱི་བྱ་བ་སྣ་ཚོགས་སྤེལ་ནས་རུས་རྒྱུད་ཚོ་པ་རྣམས་
རང་བཞིན་གྱི་མངའ་འབངས་སུ་བཀོལ། དེའི་དུས་སུ་བོད་ཀྱི་ས་ཆར་བཙན་
པོའི་རྒྱལ་རབས་དང་འགྲན་ནུས་པ་ནི་ཞང་ཞུང་ཡིན་ལ་སྲིང་མོ་སད་མ་དཀར་
ར་གནང་ཡང་གཡོ་ཐབས་ལ་མ་ཚུད་པར། བཙན་པོས་ཞང་ཞུང་ལ་དམག་
དྲོངས་ནས་མངའ་འབངས་སུ་བསྐོར་བས་མངའ་རིས་ཞེས་མིང་ཆགས། བོད་
གཅིག་གྱུར་གྱི་ཆབ་སྲིད་བརྟན་པའི་ཆེད་དུ། རུ་ལྔ། སྟོང་སྡེ་དྲུག་ཅུ་རེ་གཅིག་
ཁོད་སོ་དྲུག མི་ཆོས་གཙང་མ་བཅུ་དྲུག་སོགས་ཁྲིམས་སྲོལ་མང་པོ་གཞན་ལས་
དཔེ་བླངས་པ་དང་། ཡུལ་བབས་དང་བསྟུན་ནས་བཅས་པས་རྒྱལ་ཁམས་བདེ་
རུ་བཅུག སྔོན་གྱི་རུས་རྒྱུད་ཚོ་པའི་དབར་གྱི་ཡུན་རིང་དམག་འཁྲུག་གི་སྡུག་
བསྔལ་ལས་གྲོལ་ནས་གླིང་འདིར་ཆེས་སྔོན་ཐོན་འགྲན་མེད་ཀྱི་རྒྱལ་ཁབ་ཅིག་ཏུ་
གྱུར་ཐོབ་པ་བྱུང་། རྗེ་འདིས་བོད་དུ་དམ་པའི་ཆོས་དང་ཤེས་རིག་དར་ཕྱིར་རྒྱ་
བལ་ནས་ཇོ་བོ་རྣམ་གཉིས་གདན་དྲོངས་ནས་དེ་ཡིས་བཞུགས་ཡུལ་ཏུ་གཙུག་
ལག་ཁང་དང༌། ར་མོ་ཆེ་བཅས་བཞེངས་ནས། དམར་པོ་རི་སྟེང་དུ་མཁར་
དགུ་བརྒྱ་དང་དགུ་བཅུ་གོ་དགུ་རྩེ་མོ་དང་བཅས་པས་སྟོང་དང་ལྡན་པ་བཞེངས།
བོད་ཡུལ་དུ་མཐའ་འདུལ་ལ་སོགས་གཙུག་ལག་ཁང་བརྒྱ་རྩ་དང་། རྒྱ་གར་
མཁས་པ་ཀུ་ས་ར་དང་། བྲམ་ཟེ་ཤང་ཀ་ར། ཁ་ཆེ་ཏ་ནུ། བལ་པོ་ཤྲཱི་ལ་མན་ཛུ་
རྣམས་གདན་དྲངས་ནས། བོད་ཀྱི་ལོ་ཙཱ་བ་སམ་བྷོ་ཊ་དང་། དྷརྨ་ཀོ་ཤ། ལྷ་
ལུང་དཔལ་ རྡོར་ སོགས་ ནས། མདོ་ དཀོན་ མཆོག་ སྤྲིན་ དང་། ལང་ ཀར་
གཤེགས་པ་སོགས་དཔག་ཏུ་མེད་པ་བསྒྱུར་ནས་དམ་པའི་ཆོས་ཀྱི་བསྟན་པ་ཉིན་
མོ་ལྟར་གསལ་བ་སོགས་མཐའ་ཡས། དེ་ལྟར་མཛད་བཟང་བླ་ན་མེད་པ་ལ་
བརྟེན་ནས་ད་ལྟའི་བར་དུ་མི་རྣམས་ཀྱིས་བརྗེད་དུ་མེད་པའི་མཛད་སྤྱོད་ལ་གུས་
བཀུར་དང་དྲན་གསོ་ཡང་ཡང་ཞུ་གི་ཡོད།
མཐའ་བཞིའི་རྒྱལ་ཁབ་ཁག་གི་རིག་གནས་རྣམས་ནང་དུ་འདྲེན་ཕྱིར།
34



ཤར་ཕྱོགས་ཐང་གི་སྲས་མོ་འུན་ཤིང་ཀོང་ཇོ་དང་བལ་པོའི་སྲས་མོ་ཁྲི་བཙུན་
སོགས་བཙུན་མོ་ལྔ་ཁབ་ཏུ་བཞེས་ནས་མི་རིགས་དེ་རྣམས་ཀྱི་རིག་གནས་དང་
དམག་དོན་ཆབ་སྲིད་དཔལ་འབྱོར་བཅས་ནང་འདྲེན་བྱས་ནས་ཕྱི་ཡི་ཚོང་
འདུས་རྣམས་ནང་དུ་དྲངས་ནས་ཤེས་རིག་གོང་མཐོར་བཏང༌། རྗེ་བློན་འདི་
རྣམས་ཀྱི་ཕྱག་རྗེས་བླ་ན་མེད་པ་ནི་བོད་ཡིག་གསར་བཏོད་གནང་བ་དེ་ཡིན་ཏེ།
བཙན་པོ་སྲོང་བཙན་སྒམ་པོ་ཉིད་ཁྲི་བཞུགས་མཛད་སྒོའི་སྐབས་མཐའ་སྐོར་
རྒྱལ་ཁབ་དང་རྒྱལ་ཕྲན་རྣམས་ཀྱིས་ལེགས་སྐྱེས་སྙན་ཚིག་དང་བཅས་འབྱོར་
བས་རང་རེ་ལ་ཡི་གེ་མེད་པས་ཤིན་ཏུ་ནོངས་ནས། སྐད་ཡིག་མེད་ན་ཡུན་རིང་
བརྟན་པའི་ བཙན་ པོའི་ རྒྱལ་ རབས་ ཞིག་ འཛུགས་ པ་ དང༌ ཆབ་ སྲིད་ དང་།
དཔལ་འབྱོར། དམག་དོན། མི་རིགས་ཞེས་པའི་ཐ་སྙད་མེད་པར་མཁྱེན་ནས།
བོད་བློན་རིག་པ་ཅན་རྣམས་བསྐུལ་བས། ཤེས་རབ་མཆོག་ཏུ་གྱུར་པ་ཐོན་མི་
སྙན་གྲགས་ཀྱི་སྲས་ཐོན་མི་སམ་བྷོ་ཊས་དཀའ་བ་བརྒྱ་ཕྲག་སྤྱད་ནས་རྒྱ་གར་
རིག་པའི་ཁབ་ཏུ་ཕྱིན། ལྷ་རིག་སེང་གེ་གཙོས་མཁས་པ་མང་པོ་བསྟེན་ནས་
བོད་ཡིག་གསར་བཏོད་མཛད། སླར་བོད་དུ་ཕེབས་ནས་བཙན་པོ་སོགས་རིམ་
པར་དེ་ལ་སྦྱང་བརྩོན་བྱེད། ཐོན་མིས་བོད་ཀྱི་སྐད་དང་མཐུན་པའི་སྒྲ་གཞུང་
བརྒྱུད་མཛད། སྤྱན་རས་གཟིགས་ཀྱི་སྐོར་སོགས་དམ་པའི་ཆོས་མང་པོ་བསྒྱུར།
བོད་ལ་ཐོན་མིའི་སྔོན་དུ་ཡི་གེ་ཡོད་མེད་སྐོར་ལ་མཁས་པ་རྣམས་ཀྱིས་ལྟ་ཚུལ་སྣ་
ཚོགས་ཤིག་གསུངས་ཀྱང་ཞང་ཞུང་ལ་ཤེས་རིག་དེ་འདྲ་ཞིག་ཡོད་པའི་དབང་དུ་
བཏང་ན་ཡང་། དེའི་སྐབས་སུ་སྤུ་རྒྱལ་གདུང་རབས་ཀྱི་རྒྱལ་པོ་ནི་ཞང་ཞུང་ལྟ་
ཞོག་དབུས་གཙང་ཙམ་ལས་ཆབ་འོག་ཏུ་འདུས་མེད་པས། དེའི་སྐབས་སུ་སྤུར་
རྒྱལ་གྱི་མངའ་ཁོངས་སུ་ག་ལ་འགྲངས། དཔེར་ན་ཀླུའི་སྤང་ཀོང་གི་དབུར་ལྟར་
ན། ཞང་ཞུང་གི་སྐད་དུ་ཞེས་དང་། སུམ་པའི་སྐད་དུ། བོད་སྐད་དུ་ཞེས་བྲིས་
པའང་འགར་སྣང་བས། གཅིག་ཏུ་བགྲངས་བར་མི་སེམས་སྙམ། དེ་ལྟར་ཆེས་



དཀོན་པའི་མཛད་འཕྲིན་བླ་ན་མེད་པ་བསྐྱངས་མུས་སུ། འཕན་ཡུལ་ཟལ་མོ་
སྒང་གི་འོད་ཟེར་དམ་པའི་ཕོ་བྲང་དུ་མགུར་ཆམ་ལོག་ཏེ། ལྕགས་པོ་ཁྱི་ཡི་ལོ་སྤྱི་
ལོ་༦༥༠ལ་སྐུ་གཤེགས། །
སྲས་གུང་སྲོང་དང་མང་བཙན་གཉིས་ལས་གུང་སྲོང་གུང་བཙན་ཆུང་ངུ་
ནས་གཤེགས། བཙན་པོའི་རྒྱལ་རབས་གཉིས་པ་གུང་སྲོང་གུང་བཙན་ནི་ཡབ་
སྲོང་བཙན་དང་ཡུམ་འ་ཞ་ཟ་མང་པོ་རྗེ་ཁྲི་དཀར་གཉིས་ཀྱི་སྲས་སུ་མེ་རྟ་ལོ་སྤྱི་ལོ་
༦c༦ལ་འཁྲུངས། དགུང་ལོ་བཞི་ལ་ཡབ་འདས་ནས་ཁྲིར་ཕེབས་ཆབ་སྲིད་
མགར་གྱིས་བསྐྱངས། གྲུ་གུའི་དོན་རྒྱ་བོད་བར་འཁྲུགས་པ་ཤོར། དགུང་ལོ་སོ་
དགུ་ལ་གཤེགས།
བཙན་པོའི་རྒྱལ་རབས་གསུམ་པ་བཙན་པོ་འདུས་སྲོང་མང་པོ་རྗེ་ནི་ཡབ་
མང་སྲོང་དང་ཡུམ་ཁྲི་མ་ལོད་གཉིས་ཀྱི་སྲས་སུ་མེ་བྱི་སྤྱི་ལོ་ ༦༧༦བཙན་ པོ་
གྲོངས་པའི་ལོ་དེར་འཁྲུངས། ལོ་གསུམ་ནས་མངའ་གསོལ། བོད་དུ་ཇ་དང་
དཀར་ཡུལ་སོགས་དར། བློན་པོ་མགར་གྱི་བུ་རྒྱུད་དང་མ་མཐུན་པར་འཐབ་
པས་དེ་རྣམས་ཕམ་པར་བྱས། རྒྱལ་པོ་འདིའི་སྐུ་རིང་ལ་རྩལ་པོ་ཆེ་བདུན་བྱུང་།
མཐར་འཇང་ཡུལ་དུ་སྐུ་གཤེགས་དེ་དུས་དགུང་ལོ་ཉེར་བདུན་ཡིན། རྒྱལ་པོ་
འདིའི་དུས་བོད་ལྟ་བུ་དཔའ་བ། རྟུལ་ཕོད་པ། རྒྱའི་རྒྱལ་རབས་རྣམས་ལ་
ཡང་མ་བྱུང་ཞེས་ཀྲུང་གོའི་ཐང་དེབ་གསར་རྙིང་ལས་ཀྱང་བྱུང་ངོ༌། །
བཙན་པོའི་རྒྱལ་རབས་བཞི་པ་ཁྲི་ལྡེ་གཙུག་ལྡན་མེས་ཨག་ཚོམ་ནི། ཡབ་
འདུས་སྲོང་ དང་ ཡུམ་ མཆིམས་བཟའ་བཙན་མེ་ཏོག་ གཉིས་ཀྱི་སྲས་སུ་ཤིང་
འབྲུག་སྤྱི་ལོ་༧༠༩ལོར་སྐུ་འཁྲུངས་ཡབ་འཇང་ཡུལ་དུ་སྐུ་གཤེགས། བཙན་
པོའི་ཕྱི་མོ་འབྲོ་བཟའ་ཁྲི་མ་ལོད་ཀྱི་སྲིད་བསྐྱངས། ནང་འཁྲུགས་དང་གྱེན་ལོག་
ལས་རྒྱལ། གོང་མའི་རྒྱལ་རྒྱུད་ཀྱི་སྲས་མོ་གྱིམ་ཤིང་ཀོང་ཇོ་བོད་དུ་བཙུན་མོར་
བསུས། ཁྲང་ཨན་དུ་རྟ་རྩེད་སྤོ་ལོའི་རྒྱལ་ཁ་བླངས། བཙན་པོ་འདི་ དུས་
36



འཁྲུགས་ཀྱི་དབང་གིས་བློན་པོ་འབལ་ལྡོང་ཙབ་དང་། ལང་མྱེས་གཟིགས་
གཉིས་ནས་ཤིང་རྟ་ལོ་༧༥༤ལ་བཀྲོངས།
བཙན་པོའི་རྒྱལ་རབས་ལྔ་པ་ཁྲི་སྲོང་ལྡེའུ་བཙན་ནི་ཡབ་ཁྲི་ལྡེ་གཙུག་ལྡན་
དང་ཡུམ་སྣ་ནམ་བཟའ་མང་པོ་རྗེའི་སྲས་སུ་ཆུ་ཕོ་རྟའི་སྤྱི་ལོ་༧༤༢ལོར་སྐུ་
འཁྲུངས་དགུང་ལོ་ བཅུ་ གསུམ་ལ་སྲིད་བཟུང༌། འཕྲིན་ ལས་ ཕྱོགས་ བརྒྱུར་
བསྐྱེད་ཅིང་བོད་ཡུལ་དུ་ཆོས་སྲིད་གཉིས་ལ་འགྲན་ཟླ་དང་བྲལ་བའི་ཕྱག་རྗེས་
གཞག ཡབ་དཀྲོངས་མཁན་རྣམས་དམག་གིས་ཕམ་པར་བྱས་ནས་སླར་ཡང་
མཐའ་མཚམས་རྣམས་སུ་དག་ཐེར་དང་རྒྱ་བསྐྱེད་མཛད་ནས་རྒྱའི་གོང་མའི་ཕོ་
བྲང་ཡང་ཉིན་བཅོ་ལྔ་ཙམ་བཟུང༌། འཛམ་གླིང་རྒྱལ་པོ་ཁྲི་སྲོང་ལྡེའུ་བཙན་
ཞེས་དོན་ལ་གནས་པར་ལྷོར་ཆུ་བོ་གང་གཱ། ནུབ་སྟག་ཟིག བྱང་དུ་གྲུ་གུའི་ཕ་
མཐའ་བར་དུ་ཆབ་འོག་ཏུ་བཅུག ཡབ་ཀྱི་དུས་སུ་དམ་ཆོས་པོ་ཏི་མང་པོ་
དྲངས་ཀྱང་ཆོས་མ་དར། བཙན་པོ་ཁྲི་སྲོང་ལྡེ་བཙན་གྱིས་རྒྱ་གར་མཁན་ཆེན་
ཞི་བ་འཚོ་གདན་དྲངས་ནས་དམ་ཆོས་འདུལ་བའི་བསྟན་པ་སྤེལ། སད་མི་མི་
བདུན་རབ་ཏུ་བྱུང་ནས་བོད་དུ་རབ་བྱུང་གི་དབུ་བརྙེས། བེ་རོ་ཙ་ན་གདན་
དྲངས་ནས་རྫོགས་ཆེན་གྱི་ཆོས་བཀའ་རྣམས་བོད་དུ་དར། ས་གསུམ་ན་མཐུ་
ནུས་འགྲན་ཟླ་དང༌བྲལ་བའི་ སློབ་ དཔོན་ ཆེན་པོ་ པདྨ་འབྱུང་ གནས་ གདན་
དྲངས་ནས་དམ་པའི་ཆོས་ལ་བར་དུ་གཅོད་པའི་ལྷ་སྲིན་མ་རུང་བ་རྣམས་དམ་
ལ་བཏགས། བསམ་ཡས་སོགས་ལྷ་ཁང་བརྒྱ་རྩ་བཞེངས། དེ་རྣམས་སུ་འཆད་
ཉན་དང་། ཀ་ཅོག་ཞང་གསུམ་སོགས་ལོ་ཙཱ་བ་དཔག་ཏུ་མེད་པས་མདོ་སྔགས་
ཀྱི་ཆོས་མཐའ་ཡས་པ་བསྒྱུར་བས་ད་ལྟའི་བར་དུ་བཀའ་བསྟན་རྣམས་མཇལ་
ཐོབ་པ་ནི་ཆོས་རྒྱལ་དེའི་ཐུགས་བསྐྱེད་ལས་བྱུང་བ་ཡིན་ནོ། ཇོ་བོ་རྗེས་བསྟན་
པ་འདི་ལྟ་བུ་རྒྱ་གར་ལ་ཡང་མ་དར་ཞེས་གསུངས། རྗེ་འདིའི་སྐུ་རིང་ལ་བོད་དུ་
འཆི་སྐྱོབ་གསོ་བ་རིག་པའི་ ལྷ་རྗེ་གཡུ་ཐོག་རྙིང་མ་སོགས་བྱུང་བས་བོད་ལ་
37



དཀའ་དྲིན་ཆེ། མཐར་དགུང་ལོ་ང་ལྔ་མེ་གླང་སྤྱི་ལོ་༧༩༧ལོར་ཟུར་མཁར་སྨུག་
མ་ཚལ་དུ་བྱོན་ལོ་དེར་སྐུ་གཤེགས། བང་སོ་མུ་ར་རི་སྲོང་བཙན་བང་སོའི་
མདུན་ངོས་སུ་ཡོད། །
བཙན་པོའི་རྒྱལ་རབས་དྲུག་པ་ལྷ་སྲས་མུ་ནེ་བཙན་པོ་ནི་ཡབ་ཁྲི་སྲོང་ལྡེ་
བཙན་དང་ཡུམ་ཚེ་སྤོང་བཟའ་མེ་ཏོག་སྒྲོན་གཉིས་ཀྱི་སྲས་གཉིས་པ་ཆུ་ཕོ་སྟག་
གི་ལོ་སྤྱི་ལོ་༧༦༢ ལོར་སྐུ་འཁྲུངས། དགུང་ལོ་ཉེར་གསུམ་ལ་ཁྲིར་འཁོད། བོན་
དང་ནང་ཆོས་དབར་འགལ་བ་རྣོ་ངར་ཅན་དུ་ཕྱིན་ཏེ། ཡབ་ཁྲི་སྲོང་ལྡེ་བཙན་
གཤེགས་པའི་འདས་མཆོད་སུས་བྱེད་མ་འཆམས་པར་གནས་པས་བོན་རྣམས་
གྲལ་འགོར་མ་ཚུགས་པ་དང༌། རྒྱལ་པོའི་རྨི་ལྟས་སོགས་ལས་ཆོས་བྱེད་པར་
བཀས་བཅད། དེ་ཕྱིན་ངན་སོང་སྦྱོང་བའི་ཀུན་རིག་དང་གཙུག་ཏོར་དགུའི་ཆོ་
ག་བཅས་ལས་ཤིད་བྱེད། ཁྲོ་བོ་ཉི་མ་ལ་བརྟེན་ནས་མི་གྲིར་ཤི་བ་ལ་གྲི་འདུལ་
སོགས་མདོ་སྡེ་གཞུང་དང་སྦྱར་ནས་མཛད། བོད་དུ་རྟོགས་ཕྱུག་སྙོམས་པའི་
དགོངས་པ་གཏད་ཀྱང་། ཡབ་ཀྱི་བཀའ་ལྟར་བཙུན་མོ་ཆུང་བ་ཕོ་ཡོང་བཟའ་
ཐུགས་ལ་བཅགས་པས་ཡུམ་གྱིས་དུག་ཕུལ་ནས་གྲོངས། །
བཙན་པོའི་རྒྱལ་རབས་བདུན་པ་སད་ན་ལེགས་སམ་ཁྲི་ལྡེ་སྲོང་བཙན་ནི་
ཡབ་ཁྲི་སྲོང་ལྡེ་བཙན་དང་ཡུམ་ཚེ་སྤོང་བཟའ་གཉིས་ཀྱི་སྲས་སུ་མེ་ཕོ་འབྲུག་གི་
ལོ་སྤྱི་ལོ་༧༧༦སྐུ་འཁྲུངས། དགུང་ལོ་ཉེར་གསུམ་ལ་ཁྲིར་འཁོད། ཉང་བན་
ཆེན་པོས་གང་ཕན་ཞབས་འདེགས་བྱེད། ར་སའི་གཙང་ཆུའི་ལྷོ་ངོས་རྒྱལ་སྡེ་
སྐར་ཆུང་གཙུག་ལག་ཁང་བཞེངས། ཡབ་མེས་ཀྱི་གཙུག་ཁང་རྣམས་ཉམས་
གསོ་དང་ཞབས་ཏོག་གནང་། དགེ་འདུན་གྱི་དབུ་འཕངས་བསྟོད། མཐའ་ཡི་
སོ་ཁ་བསྲུང༌། མེ་སྒྱོགས་སོགས་ཐོན་བསྐྱེད་གོང་འཕེལ་ཤིན་ཏུ་ཆེ། རྒྱལ་པོ་
འདིས་བཀས་བཅད་ནས་སྒྲ་སྦྱོར་བམ་གཉིས་སོགས་མཛད། མཐར་ཤིང་མོ་
ལུག་གི་ལོ་སྤྱི་ལོ་༨༡ ༥དགུང་གྲངས་བཞི་བཅུ་པར་སྐུ་གཤེགས།
38



བཙན་པོའི་རྒྱལ་རབས་བརྒྱུད་པ་ཁྲི་ལྡེ་གཙུག་ལྡན་རལ་པ་ཅན་ནི་ཡབ་ཁྲི་
ལྡེ་སྲོང་བཙན་དང་ཡུམ་འབྲོ་བཟའ་ལྷ་རྒྱལ་མང་པོ་རྗེའི་སྲས་སུ་ཆུ་རྟ་སྤྱི་ལོ་
༨༠ ༢ ལོར་སྐུ་འཁྲུངས། དབུ་སྐྲ་བསིལ་བར་མི་སྤྲོ་བས་མཚན་རལ་པ་ཅན་ཏུ་
ཐོགས། ཡབ་མེས་དམ་པ་རྣམས་དང་མཚུངས་པར་མཐའ་མཚམས་སྲ་བརྟན་
དང༌། རྒྱ་བོད་དབར་དམག་འཁྲུགས་ཐེངས་མང་བྱས། མཐར་རྒྱ་བོད་གཉིས་
ཀྱི་ཕོ་བྲང་དང་ས་མཚམས་ལ་བཀའ་གཙིགས་ཀྱི་རྡོ་རིང་བཙུགས་ནས་འདོམས་
མཛད་པས་འཕྲལ་ཕུག་ཀུན་ཏུ་བདེ་བའི་མཛད་རྗེས་བླ་ན་མེད་པ་བཞག སྙེ་
སྨད་བོད་ཀྱི་རི་བོ་རྩེ་ལྔའམ་བྲག་དམར་ཟངས་ཡག་གི་ཉེ་འདབས་སུ་ལྷ་ཁང་
དགུ་ཐོག་ཅན་བཞེངས་ནས་འོན་དོར་བཀྲ་ཤིས་དགེ་འཕེལ་གཙུག་ལག་ཁང་
ཞེས་མཚན་གསོལ། ཡབ་ཀྱི་མཆོད་གནས་ལོ་པན་རྣམས་སྔར་ལྟར་གོང་དུ་
བཀུར་ནས། སྔོན་མ་བསྒྱུར་བའི་ཆོས་མང་དུ་བསྒྱུར། ཆོས་བྱེད་རྣམས་ལ་གུས་
བཀུར་དང་སྲི་ཞུ་བླ་ན་མེད་པ་ཞུས་པས་དམ་ཆོས་དར་བའི་རྩེར་སོང་། བཙན་
པོ་སྲོང་བཙན་སྒམ་པོ་དང་། བཙན་པོ་ཁྲི་སྲོང་ལྡེ་བཙན། བཙན་པོ་ཁྲི་རལ་པ་
བཅས་ལ་ཆོས་རྒྱལ་མེས་དབོན་རྣམ་གསུམ་ཞེས་རིགས་གསུམ་མགོན་པོའི་རྣམ་
འཕྲུལ་དུ་འཛིན་པས་བསྐལ་མཐའི་བར་དུ་བོད་མི་རིགས་ཀྱི་མི་ཤིག་སྙིང་གི་ཟེའུ་
འབྱུར་གནས་པར་ངེས། མཐར་ལྕགས་སྤྲེལ་སྤྱི་ལོ་༨༤༠ལ་ཕོ་བྲང་དུ་ལོག་སྨོན་
ཅན་གྱི་བློན་ངན་འགས་ཞལ་ལྟག་པར་དཀྱུས་ནས་སྐུ་གཤེགས།
སྤུ་རྒྱལ་གདུང་རབས་བཞི་བཅུ་དང་བཙན་པོ་རྒྱལ་རབས་དགུ་པ་ཁྲི་དར་
མ་ཨུ་དུམ་བཙན་ནི་ཡབ་ཁྲི་ལྡེ་སྲོང་བཙན་དང་ཡུམ་འབྲོ་བཟའ་ཁྲི་མོ་ལེགས་
གཉིས་ཀྱི་སྲས་སུ་ཤིང་མོ་ལུག་གི་སྤྱི་ལོ་༨ ༡༥ སྐུ་འཁྲུངས། ཡབ་མེས་དང་འདྲ་
བ་ཡ་རབ་སྤྱོད་པ་ལྡན་ཞིང་ནང་ཆོས་ལ་སྦྱངས། ཕུག་མོ་ཆེའི་ལྷ་ཁང་བཞེངས་
པ་དང༌ གཅེན་ གྲོངས་ པའི་ མཇུག་ཏུ་དགུང་ལོ་ཉེར་ལྔར་ གསེར་ཁྲིར་མངའ་
གསོལ། བོད་ཡུལ་སྟོད་སྨད་མཐའ་དབུས་ཚང་མ་བདེ་བར་འཁོད་པའི་བྱ་བ་
39



སྒྲུབ་པའི་ཐུགས་བསྐྱེད་ཡོད་ཀྱང་། དཀར་ཡོལ་བསྲུང་ཕྱིར་གཡང་ཁྲི་ཆག་པའི་
དཔེ་ལྟར། ཆབ་འབངས་རྣམས་སྤྱི་སེམས་མེད་པར་རང་འདོད་ཁོ་ནས་སྤྱོད་
ངན་ལོག་པ་དང་། རྒྱལ་ཁ་བློན་གྱིས་བསྒྱུར་ན། བློན་ངན་ཅི་བཤད་ཟེར་བའི་
དཔེ་ལྟར། བོད་སྤྱིའི་བསོད་ནམས་ཉམས་པས་མཐའི་སོ་ཁ་སྲུང་བའི་དཔོན་
རྣམས་རྟག་ཆུ་ཆད་པའི་རྫིང་བུ་ལྟར་གྱུར་ནས། སོ་ཁ་རྣམས་ཤོར། ཀོ་བ་མེ་ཡི་
སྲེགས་པ་དང་མཚུངས་བར་མཐའ་བཞི་རྣམས་འཁུམ། ལོ་པན་རྣམས་རང་
ཡུལ་དུ་ཕེབས། གཙུག་ལག་ཁང་རྣམས་ཞབས་ཏོག་ནི་མེད། རྩ་ཆེའི་རྟེན་དང་
དཔེ་ཆ་སྲུང་སྐྱོབ་གང་ཐུབ་བྱེད་ཀྱང་འགའ་ཞིག་རྒྱུད་སྟོང་། ཐབས་ཤེས་དམན་
པ་དང་བློན་པོ་རྣམས་སེམས་ལ་གདོན་ཞུགས་པས། འཛམ་གླིང་འདིར་གཅིག་
གྱུར་གྱི་བོད་བཙན་པོའི་རྒྱལ་རབས་དེ་ཉིད་འཇའ་ལྟར་ཡལ། རྒྱལ་པོ་རང་ཡང་
གླིང་ལོག་གི་འོག་ཏུ་ཆུ་ཕག་སྤྱི་ལོ་༨༤ ༣ལོར་སྐུ་གཤེགས།
བཙན་པོ་འུ་དུམ་བཙན་གྱི་སྲས་འོད་སྲུང་དང་ཡུམ་བརྟན་གཉིས་ལས་
འོད་སྲུང་ནི། ཡབ་འུ་དུམ་བཙན་དང་ཡུམ་བཙུན་མོ་ཆུན་མ་ཚེ་སྤོང་བཟའ་
བཙན་མོ་མཁན་གཉིས་ཀྱི་སྲས་སུ་ཆུ་ཁྱི་ལོ་སྤྱི་ལོ་༨༤ ༢ ལོར་ཡབ་ཀྱི་ཁྲི་ལོ་གསུམ་
པར་ཕོ་བྲང་ཡུམ་བུ་བླ་མཁར་དུ་སྐུ་འཁྲུངས། དཀོན་མཆོག་མི་སྤངས་བའི་རྟེན་
གྱི་དྲུང་དུ་སྐྱབས་འགྲོ་བླངས། སྲས་གཉིས་པ་མངའ་བདག་ཡུམ་བརྟན་ནི་ཡབ་
འུ་དུམ་བརྟན་དང་ཡུམ་ཆེན་མ་སྣ་ནམ་བཟའ་གཉིས་ཀྱི་སྲས་སུ་ཆུ་མོ་ཕག་གི་ལོ་
སྤྱི་ལོ་༨༤ ༣ལ་སྐུ་འཁྲུངས་ལོ་དེར་ཡབ་གཤེགས། མཚན་ཁྲི་ལྡེ་ཡུམ་བརྟན་དུ་
གསོལ། དཀོན་མཆོག་ལ་དད་ཅིང་སྐྱབས་འགྲོ་བླངས། མི་བྱི་ལོར་ཡུམ་བརྟན་
གྱིས་དབུ་རུ། འོད་སྲུང་གིས་གཡོ་རུ་བཟུང་ནས་འཐབ་རྩོད་ལོ་བཅུ་གཉིས་ཙམ་
བྱས་ནས་མཐར་འོད་སྲུང་གི་ཕྱོགས་ཁག་ཕམ་ནས་མངའ་རིས་དང་ལྷོ་མོན་དུ་
བྲོས། དུས་འཁྲུགས་འདི་གཙོ་བོ་ཡུམ་ཆེན་གཉིས་དང་དེའི་བློན་ཕྱོགས་ཁག་
བར་རྒྱལ་སྲིད་ལ་མ་མཐུན་པར་རྩ་རྒྱུད་ཐེན་པས་རི་སྣ་གོག་པའི་དཔེ་ལྟར་གྱུར་



ནས། མང་ཚན་དང་ཉུང་ཚན་བྱས་ནས་སྔར་གྱི་སིལ་མ་བཞི་བཅུ་ལྟར་དུ་གྱུར་
བའི་འགོ་ཚུགས། གསེར་པ་དང་གཡུ་པ། རྩམ་ཟན་དང་ཤ་ཟན་ཞེས་པའི་ཐ་
སྙད་དར། ལྷག་ཏུ་རྒྱལ་སྲས་དགུང་ལོ་ཉེར་གསུམ་ལ་སླེབས་སྐབས་འབངས་ཀྱི་
གྱེན་ལོག་དང་པོ་མདོ་སྨད་ནས་བྱས་པ་དང༌། དབུས་སུ་འགྲོ་སྦས་འཁྲུགས།
དེ་ནས་བཟུང་བོད་ཡུལ་སྟོད་སྨད་བར་གསུམ་དྲག་པོའི་གྱེན་ལོག་བར་མེད་བྱེད།
བཙན་པོའི་བང་སོ་འདུ་བའི་འགོ་བརྩམས། མེ་བྱ་ལོ་ཤུད་བུ་སྟག་རྩེ་སོགས་
བཞི་གྲོས་ནས་བང་སོ་བགོ་བཤའ་བྱས། སྲོང་བཙན་བང་སོ་ནི་སྔོ་བཞིར་འདུ་
འཕྲོ་ལུས། དེ་མིན་དོན་མཁར་མདའ་དང་ སེང་གེ་ཅན་ སོགས་གྲེངས་ འཕྱོ་
བཅས་ཚང་མ་བྲུས། དུས་འདི་ནས་བཟུང་བོད་ཁམས་སྤྱི་ལ་དབང་བའི་བཙན་
པོ་ནི་མེད་ལ་རྒྱལ་རྒྱུད་རྣམས་རིམ་བཞིན་ཁ་མཐོར་ཡ་མཐོར་དུ་གྱུར་ནས་སྟོད་
ལ་གུ་གེ་སྤུ་རང་ཡ་རྩེ་སོགས་དང་། སྨད་ལ་ཙོང་ཁ་རྒྱལ་པོ། ཆོས་བློན་མགར་
གྱི་རྒྱུད་ལས་ སྡེ་དགེ་ རྒྱལ་ པོ་ བཅས་ ཆགས་ པས་ དེ་རྣམས་ ཀྱི་ རྒྱལ་ རབས་ སུ་
གཟིགས་པར་འཚལ།
དེའི་དུས་སུ་ལྟས་དང་ཆོ་འཕྲུལ་སྣ་ཚོགས་བྱུང་བས་ཇོ་བོ་མཆེད་གཉིས་
དང་བྱམས་པ་ཆོས་འཁོར་བཅས་ཁྲི་ལ་བཀོད། ཆོས་པ་ཡིན་ཟེར་རང་རྟགས་
རང་གིས་ལེན། ཤམས་ཐབས་གོང་བ་ཅན་དང་སྐྲ་གཞན་བྲེགས་ནས་གཙུག་
ཕུད་བཞག་པ་དབྱར་ཟླ་གསུམ་ དབྱར་གནས་ཟེར་ནས་ གཙུག་ལག་ཁང་དུ་
གཏན་ཁྲིམས་ལྔ་བསྲུང་། དགག་དབྱེ་ཟེར་ནས་གྲོང་ལ་ཁྱིམ་ཐབ་བྱེད། མིང་
དགྲ་བཅོམ་གཙུག་ཕུད་ཅན་དུ་འབོད་ནས་སྐྱེ་བོས་མཆོད་གནས་བྱེད། མི་དར་
མ་ཤི་ན་འབུམ། གཞོན་པ་ལ་ཉི་ཁྲི། བྱིས་པ་ལ་བརྒྱུད་སྟོང་འདོན། ཀློག་
མཁན་ཤེས་རབ་ཆེ་བ་འགས་གཞུང་གི་འགྲེལ་བ་བཀླག་ནས་དམར་པོ་འདི་དོན་
བསྡུས་པར་འདུག ནག་པོ་འདི་རྒྱས་སུ་འཆད་པར་འདུག ཡིག་ཆུང་འདིས་
དེ་ལ་དོག་ པ་ དཔྱད་པར་འདུག་ཟེར་ནས་རྩལ་བཤད་བྱེད་པ་བག་རེ་བྱུང༌།
41



སྔགས་པ་ཡིན་ཟེར་སྒྲུབ་ཐབས་འཆད་ནས་སྒོམ་པ་མེད་པ་བོན་ཆོས་ལྟར་བྱེད།
གཞུང་ངག་འདོན་བྱེད་ནས་གྲོང་ཆོག་འགྲིམ། སྦྱོར་སྒྲོལ་དང་བམ་སྒྲུབ་དར་
བས་མི་ལ་གསོན་སྒྲོལ་བྱེད་པ་དང༌། ལྟ་སྒོམ་ཆ་མ་ཚང་བ་ཡ་འཐོར་དུ་བྱུང་བས་
ཆོས་ཚུལ་ཙམ་པས་འཚོ་བ་དོན་གཉེར་བྱེད་པ་གང་སར་ཁྱབ་ཅེས་པས། དུས་
ཟིང་ཚབས་ཆེ་བ་དང་ཡུན་རིང་དུ་སོང་བས་ཆོས་ལུགས་ཚུལ་བཞིན་ཤེས་མཁན་
གྱི་རྒྱུན་ཆད་ནས། དཔེ་གཞུང་ཙམ་ལ་ལྟོས་ནས་ཉམས་སུ་ལེན་པས་ཕན་ཡོན་
ཙམ་དང་སྒྲ་དགོངས་པ་ཅན་ལ་ཇི་བཞིན་སྤྱོད་པས། མདོ་སྔགས་གཉིས་ཀྱི་
ཉམས་ལེན་ལ་གོལ་ནས་ལྟ་སྒོམ་སྤྱོད་གསུམ་ཡ་བྲལ་ཁོ་ན་ལས་མ་གྲོལ་པ་དང༌།
ཆོས་དཔེ་དང་ལྷ་ཁང་ནང་རྟེན་བཅས་བསྡད་ཡོད་པས་དེ་རྣམས་ལ་བསྲུང་
བསྐྱོབས་ཐོབ་པས། དམག་འཁྲུག་དེའི་ཁ་གཏད་དམ་པའི་ཆོས་ལ་མ་ཡིན་པ་དེ་
བས་གསལ། དཔེར་ན་ཡུན་དེ་ཙམ་མ་དགོས་ཉེ་ཆར་ལོ་བཅུའི་ནང་ཤིན་ཏུ་སྐྱོ་
བའི་གནས་ཚུལ་འདིས་རྟོགས་ཐུབ། བོད་སྤྱིར་དབང་བའི་རྒྱལ་པོ་ཞིག་མ་བྱུང་
ཀྱང་དབུས་གཙང་ཁྲི་སྐོར་བཅུ་གསུམ་ལ་དབང་བསྒྱུར་བ་ནི་དཔལ་ལྡན་ས་སྐྱ་པ་
ཡིན་ཏེ། དེའི་བར་དུ་བོད་བཙན་པོའི་རྒྱལ་རབས་མཐོར་ཞིག་དུ་གྱུར་ནས་
གཅིག་གྱུར་གྱི་ནུས་པ་གང་ལ་ཡང་མེད་པར་སིལ་བུར་ཐོར་ནས་ཚོ་ཁག་དབར་
སྔོན་གྱི་རྒྱལ་ཕྲན་སིལ་མ་བཞི་བཅུའི་སྐབས་ལྟར་དམག་འཁྲུགས་མུ་མཐུད་བྱུང་
ནས་སྡུག་བསྔལ་གྱི་ཁོར་མོ་ཡུག་ཏུ་སྤྱོད་པར་གྱུར། དེའི་སྐབས་ཆོས་ལུགས་ཀྱི་
ལྟ་བ་ཡང་མ་དག་པ་མང་བས་མངའ་རིས་ཀྱི་བཙན་པོ་ལྷ་བླ་མ་ཡེ་ཤེས་འོད་ཀྱིས་
མ་དག་པའི་ལྟ་བ་སེལ་བའི་ཕྱིར། ནགས་ཚོ་ལོ་ཙཱ་བཏང་ནས་ཇོ་བོ་རྗེ་དཔལ་
ལྡན་ཨ་ཏི་ཤ་གདན་དྲངས་ནས་རྒྱལ་བསྟན་ལ་ཤིན་ཏུ་དག་པར་མཛད་པས་མིང་
བཀའ་གདམས་པ་ཞེས་གྲུབ་མཐའི་སྲོལ་དོད། སྔོན་མདོ་སྔགས་ཉམས་ལེན་ཡ་
བྲལ་བ་དང་ཟབ་དོན་མ་ཤེས་པས་སྤྱོད་པ་ཐོ་ཅོ་བྱེད་པས། རྒྱལ་བའི་བཀའ་
ཐམས་ཅད་གཅིག་ཏུ་གོ་ནས་འགལ་མེད་ཉམས་ལེན་གྱི་གདམས་པ་གོ་བ་ཞིག་
42



མཛད་པས་བཀའ་གདམས་ཞེས་གྲགས། དེ་དང་དུས་མཉམ་ བཀའ་བརྒྱུད་
པའི་སྲོལ་གཏོད་པ་མར་པ་ལོ་ཙཱ་ལ་སོགས་ལོ་ཙཱ་བ་མང་པོས་དཀའ་ངལ་ཚད་
མེད་སྤྱད་ནས་རྒྱ་གར་དུ་ཕྱིན་ནས་བཤད་སྒྲུབ་གཉིས་ཀྱི་བསྟན་པ་བོད་ཡུལ་
འདིར་དར་བར་མཛད། རྒྱལ་པོའི་བཀའ་བཅད་མེད་པས་མི་རེ་ཆོས་རེ་དང་
ཆོས་རེ་ལ་ལུགས་མང་པོ་དར་ནས་ཕྱིས་སུ་བཤད་སྒྲུབ་ཤིང་རྟ་བཅོ་བརྒྱད་དུ་
གྲགས་པར་བྱུང་། སིལ་བུའི་དུས་འདི་ནས་བཟུང་ཆོས་ཡང་སིལ་བུར་འགྱུར་
བའི་འགོ་ཚུགས། དེ་ནས་དབུས་གཙང་ཁུལ་དུ་ཆོས་ལུགས་རྣམས་དར་རྒྱས་
ཤིན་ཏུ་ཆེ་བ་བྱུང་ནས་ས་རིས་གྲྭ་རྒྱུན་དང་བཅས་བདག་གིར་འཛིན་པའི་སྲོལ་
དར་བ་དང་། ཆོས་ལུགས་ལ་བརྟེན་ནས་ཆབ་སྲིད་སྲ་བརྟན་གཏོང་རྒྱུའི་བྱ་
ཐབས་སྣ་ཚོགས་དར་ནས་བླ་ཆས་དང་དཔོན་ཆས་གསེས་པས། སྟོན་པ་ཐུབ་
པའི་དབང་པོའི་བསྟན་པ་འདི་ལྟ་བ་རྟེན་ཅིང་འབྲེལ་འབྱུང་། སྤྱོད་པ་འཚེ་
མེད་ཞི་བདེ་ཡིན་ཀྱང་། ཕན་ཚུན་རེ་དོགས་ དབང་གིས་དམག་འཁྲུགས་སྣ་
ཚོགས་བྱུང་བ་དང་། ཕྱིས་སུ་ཡང་ཕྱི་རབས་རྣམས་ལ་བག་ཆགས་ངན་པ་མང་
པོ་བྱུང༌། །
བོད་ཆུ་སྟག་ལོ་སྤྱི་ལོ་༡༡༨ ༢ ཧོར་ཇིང་གིར་རྒྱལ་པོ་འཁྲུངས། ཁོང་གི་མི་
རྒྱུད་ནི། རྒྱལ་པོ་གྲི་གུམ་གྱི་སྲས་ཉ་ཁྲིའི་རྒྱུད་པ་ཡིན་ཞེས་སོག་པོའི་ཆོས་འབྱུང་
ཡོངས་ལ་རླུང་ལྟར་གྲགས། ཡབ་དཔོན་ཆུང་ཞིག་ཡིན་པས་གཞན་གྱི་དུག་ཕུལ་
ནས་གྲོངས། ཁོང་ཡང་ཉེས་རྡུང་སྣ་ཚོགས་མྱོང་བ་ལས་ཐར་ནས་མཐར་རང་ལ་
སྙིང་ཉེ་བའི་ སྡེ་ འབངས་ གཅིག་སྦྲེལ་བྱས། ཡོན་རྒྱལ་ རབས་ བཙུགས་ནས་
མཐར་ཧོར་རྒྱལ་པོའི་གཅུང་པོ་ཐོ་ལོ་ནོ་ཡོན་གྱིས་ཨེ་ཆེན་གོ་དན་གྱིས་དམག་
དཔོན་རྡོར་ཐ་ཆིས་དཔུང་དང་བཅས་བོད་ཡུལ་དུ་བཏང་། ལམ་བར་དུ་འགོག་
རྒོལ་མཁན་ལ་གཏོར་བསྲེག་དང༌། འགོག་རྒོལ་མི་བྱེད་མཁན་ལ་ས་ཁོངས་དང་
གོ་གནས་རང་འཇག་གི་ཐབས་ཇུས་གཉིས་བེད་སྤྱད་ནས་དཔུང་འཇུག་བྱས།
43



བྱ་ཡུལ་དགོན་མེར་བསྲེག་ནས་གྲྭ་པ་ལྔ་བརྒྱ་ཙམ་སྲོག་བཅད། འབྲི་གུང་དུ་
སླེབས་པས་དེའི་དུས་སུ་བོད་དབུས་གཙང་གཉིས་ལ་ཆོས་སྲིད་གཉིས་ཀར་དབུ་
འཕངས་མཐོ་བའི་འབྲི་གུང་སྒོམ་པ་ཀུན་རིན་ནས་འགོག་རྒོལ་བྱས་ཀྱང་མ་ཐུབ།
སྒོམ་པ་རང་ཡང་ཧོར་དམག་གི་ལག་ཏུ་ཚུད། སྤྱན་སྔ་རིན་པོ་ཆེ་ གྲགས་ པ་
འབྱུང་གནས་ཀྱིས་དུན་ཐང་དུ་རྡོ་ཆར་ཕབ་པས་ཧོར་དམག་རྣམས་མི་ཕྱེད་པའི་
དད་པ་ཐོབ། ཧོར་དམག་རྣམས་ཚོང་འགྲུལ་ལས་འཇམ་པར་བྱུང་བས་བོད་ལ་
ཤིན་ཏུ་བཀའ་དྲིན་ཆེ། དེ་ནས་གོ་དན་གྱི་བཀའ་ལྟར་ལམ་སྟོན་མིག་འབྱེད་ཀྱི་
བླ་མ་གདན་འདྲེན་པར་བཀའ་ཕབ་པས། སྤྱན་སྔ་རིན་པོ་ཆེ་གདན་འདྲེན་པར་
འདོད་ཀྱང་ཐབས་མཁས་ཀྱི་སྒོ་ནས་ལུང་རིགས་ལ་མཁས་པ་ས་སྐྱ་པཎ་ཊི་ཏ་
གདན་འདྲེན་པའི་ཇུས་འགོད་མཛད། ས་པན་དགུང་ལོ་༦༣གངས་ལྗོངས་ཀྱི་
དོན་དུ་ཧོར་ཡུལ་དུ་ཕྱིན་ནས་བོད་ཀྱི་འགྲོ་བ་རྣམས་མི་འཇིགས་སྐྱབས་ཀྱི་སྦྱིན་
པ་གནང་། འགྲོ་མགོན་ཆོས་རྒྱལ་འཕགས་པས་སྤྱི་ལོ་ ༡༢ ༥ ༢ ཆུ་བྱི་ལོ་ཀྱེ་རྡོར་
རྗེའི་དབང་ཆེན་རིམ་བཞིན་ལན་གསུམ་བསྐུར་བ་དང་། བོད་ཁྲི་སྐོར་བཅུ་
གསུམ་གྱི་བདག་པོར་དབང་བསྐུར་ནས། ༡༢༦༩ལོར་རྒྱལ་ས་པེ་ཅིང་དུ་སྤོས།
འགྲོ་མགོན་ཆོས་རྒྱལ་འཕགས་པ་ཆོལ་གསུམ་བོད་ཀྱི་དོ་དམ་པར་བསྐོ་བཞག་
གནང༌། ཆོལ་གསུམ་གྱི་དཔོན་པོར་བསྐོ་བ་ལ་མཆོད་ཡོན་ལྷན་རྒྱས་ནས་ཐག་
གཅོད། འགྲོ་མགོན་འཕགས་པ་སྐུ་གཤེགས་ནས་ས་སྐྱས་ཁྲི་སྐོར་བཅུ་གསུམ་
ཙམ་ལས་ཆོལ་གསུམ་སྤྱི་ལ་མ་དབང་། འདི་ནས་དཔོན་རབས་བདུན་དང་མི་
ལོ་༩༦སྲིད་ཀྱི་ཁ་ལོ་བསྒྱུར་ནས་མཐར་རིམ་བཞིན་ ཕག་གྲུ་པའི་ལག་ཏུ་ཤོར།
བོད་བཙན་པོའི་རྒྱལ་རབས་འཐོར་ནས་འགྲོ་མགོན་ཆོས་རྒྱལ་འཕགས་པའི་
བར་ལོ་ངོ་བཞི་བརྒྱ་ཉི་ཤུ་རྩ་གཅིག་བར་སིལ་བུར་ལུས་པ་དང་། དབུས་གཙང་
སུ་འདི་ནས་བཟུང་ཁྲི་སྐོར་བཅུ་གསུམ་གཅིག་སྡུད་ཀྱི་ལམ་ལུགས་ཚུགས་པར་
བྱུང༌། འོན་ ཀྱང་ ལྷོ་ མོན། འབྲས་ལྗོངས། འབྲུག་པ། ལ་དྭགས། མདོ་
44



ཁམས་ལྷོ་བྱང་རྣམས་ཁ་ཐོར་གྱིས་སོ་སོར་སྒེར་ཚུགས་སུ་གནས་པ་ལས་བོད་ཧྲིལ་
པོ་གཅིག་གྱུར་གྱི་སྲིད་དབང་གཏན་ནས་མ་ཚུགས་པའི་ལོ་རྒྱུས་འདི་བྱུང་བ་ཡིན་
ཆོལ་ཁ་གསུམ།
བོད་ཆོལ་ཀ་གསུམ་ཞེས་པ་འདི་ནི་འགྲོ་མགོན་ཆོས་རྒྱལ་འཕགས་པའི་སྐུ་
དུས་སུ་བྱུང་བའི་བོད་ཀྱི་མདོ་དབུས་ཀྱི་དབྱེ་སྲོལ་ཞིག་ཡིན་པར་འདོད། ཡུལ་
མངའ་རིས་གུང་ཐང་མན་ནས་སོག་ལ་སྐྱ་བོ་ཡན་དམ་པ་ཆོས་ཀྱི་ཆོལ་ཁ། སོག་
ལ་སྐྱ་བོ་མན་ནས་རྨ་ཆུ་ཁུག་པ་ཡན་མགོ་ནག་མི་ཡི་ཆོལ་ཁ། རྨ་ཆུ་ཁུག་པ་མན་
ནས་རྒྱ་ཡི་མཆོད་རྟེན་དཀར་པོ་ཡན་དུད་འགྲོ་རྟ་ཡི་ཆོལ་ཁ་ཞེས་འབོད། ཆོལ་
ཞེས་པའི་ཚིག་ལ་ད་ཕན་འགྲེལ་བཤད་དང་གོ་བ་སྣ་ཚོགས་ཤིག་ལེན་ཞིང་། ཁ་
ཤས་ཀྱིས་ཕྱོགས་ཁ་ཞེས་བྲིས་སྣང་། ཆོལ་ཞེས་པ་ནི་བོད་སྐད་ཡིན་ན་བརྡ་རྙིང་
ལ་སྣོད་ཀྱི་མིང་དུ་འབོད། ཕྱོགས་ཞེས་པ་ནི་བོད་ཡུལ་ཚོ་གསུམ་དབྱེ་བའི་
ཕྱོགས་རེ་ལ་གོ་དགོས་སྙམ། འོན་ཀྱང་དེའི་སྐབས་ཁྲིམས་ལུགས་དང་། ཟླ་
བའི་ཚེས་གྲངས། ལོ་གསར། དཔོན་ཆས། ཁྲིམས་ལུགས། ཁྲལ་དོན་དང་།
ཁྲི་སྐོར་དུད་རྩིས་སོགས་མེས་པོ་དམ་པའི་གོམས་སྲོལ་དང་ཆས་གོས་དོར་ནས་
སོག་པོའི་ལས་ཟློས་གང་ཐུབ་ཅི་ཐུབ་བྱེད་པའི་སྐབས་སུ་སོང་བས། ཆོལ་ཞེས་
པ་དེ་སོག་སྐད་ཀྱི་སྒྲ་ཟུར་ཞིག་ཡིན་ལས་ཆེ་སྟེ། དཔེར་ན་སྐབས་དེར་མི་དཔོན་
དར་སྨན་བོད་ལ་ཡོང་ནས་ས་སྐྱ་དང་ནང་སའི་བར་འགྲིམ་འགྲུལ་བདེ་ཕྱིར་སོག་
སྐད་དུ་འཇའ་མོ་ཞེས་ས་ཚིགས་སྒྲིག་གཞི་བཙུགས་ཤིང་། སྐབས་དེར་མདོ་སྨད་
ལ་ས་རོང་རྩུབ་པས་འཇའ་མོ་བདུན། མདོ་སྟོད་ལ་ས་རོང་རྩུབ་པས་འཇའ་མོ་
དགུ། དབུས་ལ་བདུན་བཅས་བཙུགས་ཞེས་པས་བོད་ཀྱི་ཡུལ་སྲོལ་ལ་མ་གཞིག་
པར་ནང་ས་ནས་ས་སྐྱའི་བར་སྲིད་འཛིན་གྱི་སྒྲིག་གཞི་འམ་ས་ཚིགས་ཆེན་པོ་
གསུམ་དུ་དབྱེ་བའི་མིང་ཞིག་ཡིན་པར་སེམས། སོག་པོའི་རྒྱལ་པོས་འགྲོ་མགོན་



ལ་སྔ་རྗེས་སུ་དབང་ཡོན་རིམ་པ་གསུམ་ཕུལ་བའི་ནང་དུ། དབུས་གཙང་ཆོས་
ཀྱི་ཆོལ་ཁ་དང༌། མདོ་སྟོད་མི་ཡི་ཆོལ་ཁ། མདོ་སྨད་རྟ་ཡི་ཆོལ་ཁ་ཕུལ་ཞེས་པ་
ནི། རྒྱ་ བོད་ ཡིག་ཚང་ཆེན་མོ་དེབ་ངོས་ ༢༧༨ལས། མི་རྟ་ཆོས་ གསུམ་ གྱི་
འབུལ་བའི་ལུགས་སུ་ཕུལ་ཞེས་པས། དཔེར་ན་ད་ལྟ་དར་ཚབ་ཞེས་སྒོར་རེ་
གཉིས་འགའི་འབུལ་བ་ལྟར། འཇིག་རྟེན་ན་གྲགས་ཆེ་བ་མི་རྟ་ཆོས་གསུམ་གྱི་
དོད་དུ་ཕུལ་པས་མདོ་དབུས་སྟོད་སྨད་ཀྱི་སྤྱི་དཔོན་ལྟ་བུ་བསྐོ་བ་ཞིག་ཡིན་པ་
ལས། མདོ་སྟོད་སྨད་གཉིས་ལ་དམ་པའི་ཆོས་མེད་པ་དང་། དབུས་གཙང་
གཉིས་ལ་མི་རྟ་གང་ཡང་མེད་པ་ཞིག་ནི་མ་ཡིན། ཆོལ་གསུམ་གྱི་ནང་དུ་བོད་ཀྱི་
མངའ་ཁོངས་ཡོངས་རྫོགས་ཚུད་མེད་དེ། དབུས་གཙང་ཆོས་ཀྱི་ཆོལ་ཀ་ནི་ཡུལ་
མངའ་རིས་གུང་ཐང་ནས་སོག་ལ་སྐྱ་བོ་ཡན་ཞེས་པས། དུང་དཀར་ཚིག་མཛོད་
དེབ་ངོས་༧༦༠ལས། མངའ་རིས་གུང་ཐང་ནི། མངའ་རིས་མང་ཡུལ་གུང་
ཐང་རྗེ་མི་ལ་རས་པ་འཁྲུངས་ཡུལ་སྐྱ་རྔ་རྩ་ཡོད་ས་དེ་ཡིན་ཞེས་གསུངས་པས། །
དབུས་གཙང་གཉིས་ལས་སྟོད་མངའ་རིས་སྐོར་གསུམ་ཚང་མ་ཚུད་མེད་པ་དང་།
དེ་མིན་དཔེར་ན་འབྲུག་པ། འབྲས་ལྗོངས། བལ་ཡུལ་གྱི་ས་ཆ་ཁག་གཅིག
མངའ་རིས་ཀྱི་ལྷོ་ཕྱོགས། དེ་མིན་མོན་པ། ཤར་པ། ལྷོ་པ། སྟེང་པ་ཡོད་ཀྱང་
ད་ལྟ་མི་རིགས་གཞན་དུ་འགྱུར་བའི་ཉེན་དང་དོ་དམ་མེད་པས་ཡིན་པ་ལ་ཡིན་
པའི་འདུ་ཤེས་ཡང་འཛིན་མཁན་མེད་པར་འགྱུར་འགོ་ཚུགས། འགྲོ་མགོན་
ཞལ་བཞུགས་སྐབས་བོད་ཆོལ་གསུམ་དཔོན་ཆེན་རྣམས་མཆོད་ཡོན་བཀའ་གྲོས་
ནས་བསྐོས་ལ། འགྲོ་མགོན་མཆོག་ཞིང་དུ་ཕེབས་རྗེས་ས་སྐྱའི་དཔོན་ཆེན་
རྣམས་དབུས་གཙང་གི་ཁྲི་སྐོར་ཙམ་ལས་མ་དབང་པ་འདྲ།
་.



༄༅།།བསྟན་པ་ཕྱི་དར་སྐབས་ཀྱི་འདུལ་བའི་སྡོམ་
རྒྱུན་ཁག་གསུམ།
གངས་ཅན་ཁ་བའི་ལྗོངས་ཀྱི་ཞིང་ཁམས་འདིར།
ངུར་སྨིག་རྒྱུན་འཆང་ཚུལ་ཁྲིམས་དྲི་བསུང་འཐུལ།།
བསླབ་གསུམ་བསྟན་པའི་རྩ་བ་འདུལ་བའི་སྡོམ།
འཛིན་དང་སྤེལ་བའི་ཚོགས་ལ་ཕྱག་འཚལ་ལོ།
བོད་འདིར་དང་པོ་མཁན་ཆེན་ཞི་བ་འཚོ་ལས་སད་མི་མི་བདུན་རབ་ཏུ་
བྱུང་བ་དང༌། དེ་ལས་སྨད་འདུལ་གྱི་རྒྱུད་པ་ནི་བོད་དུ་གླིང་ལོག་བྱུང་ནས་
དམར་ཤཱཀྱ་མུ་ནེ་དང་། གཡོ་དགེ་འབྱུང་། གཙང་རབ་གསལ་གསུམ་དཔལ་
ཆུ་བོ་རི་ནས་ཐོན་ཏེ་མངའ་རིས་རྒྱུད་ཧོར་ཡུལ་དུ་ཕེབས། དེ་ནས་རིམ་བཞིན་
ཁམས་རྨ་ལུང་དན་ཏིག་ཤེལ་གྱི་ཡང་དགོན་དུ་བྱོན། བླ་ཆེན་དགུང་ལོ་ང་བཞི་
ལ་མཁས་པ་མི་གསུམ་དང་མཇལ་ནས་རབ་ཏུ་བྱུང་ཞིང་བསྙེན་རྫོགས་མཛད།
མཚན་དགེ་བ་གསལ་དུ་བཏགས། མི་ཉག་གོ་རོང་སེང་གེ་གྲགས་དང་མཇལ།
འདུལ་བ་གསན་ནས་ལུང་སྡེ་བཞི་བསྟན་བཅོས་དང་བཅས་པ་གནང་། ཀྭ་འོད་
མཆོག་གྲགས་པ་ཁམས་སུ་ཕེབས་པ་ལ། འབུམ་ཊིག་དང་བྱང་སེམས་ ས་ལ་
སོགས་པ་ཐེག་ཆེན་སྐོར་ལོ་བཅུ་གཉིས་གསན། སློབ་བུ་སྤ་གོར་ཡེ་ཤེས་གཡུང་
དྲུང་དང་། དེའི་སློབ་མ་གྲུམ་ཡེ་ཤེས་རྒྱལ་མཚན། དེའི་མཁན་བུ་ཀླུ་མེས་
སོགས་དབུས་གཙང་གི་མི་བཅུས་དབུས་སུ་ཕེབས་ནས་ལྷ་ཁང་ཁག་དང་གནས་
གཞི་རྣམས་བཟུང་ནས་བསྟན་པ་གསོས། ལྡེའུ་ཆོས་འབྱུང་ལས། མལ་གྲོ་བ་ལྷ་
47



ལུང་རབ་འབྱོར་དང་རོང་སྟོན་སེང་གེ་གྲགས་གཉིས་ཀྱི་ཡེར་བ་ནས་འདུལ་མདོ་
གཉིས་ཀྱི་དཔེ་ཆ་མང་པོ་ཁྱེར་ནས་ནགས་ཤོད་དུ་བྲོས། ལྷ་ལུང་གིས་ཟླ་ཤོད་
ཚལ་གྱི་དགོན་པ་བཟུང༌། རོང་སྟོན་གྱི་བྱང་ཚ་བྱེ་རོང་གི་དགོན་པ་བཟུང་ཞེས་
དང༌། ཆོས་འབྱུང་མེ་ཏོག་སྦྲང་རྩིའི་སྙིང་པོ་ལས། ཟླ་ཤོད་ཚལ་གྱི་རོང་དུ་
དབུས་པ་མི་དྲུག་དང་ཧ་ཤང་གཉིས་ཏེ་བརྒྱད་པོ་འཚོགས་ནས་ལྷ་ལུང་གིས་
མཁན་པོ་བྱས། རོང་སྟོན་དང་གཙང་གིས་ལས་ཀྱི་གསང་སྡེའི་སློབ་དཔོན་བྱས།
གཞན་རྣམས་ དད་ དགེ་ མཛད་ ནས་ བསྙེན་ པར་ རྫོགས་ པར་ བྱས་ སོ་ ཞེས་
གསུངས་པས། ནགས་ཤོད་བྱེ་མ་ནང་དུ་དགོན་ཤུལ་ཆེ་བ་གཅིག་དང༌། ཟླ་
ཐང་གི་གཡས་གཡོན་དུ་དགོན་པ་ཡོད་པ་རྗེས་སུ་དཔྱད་པར་བྱ་ལ། ཟླ་ཤོད་དུ་
བསྙེན་རྫོགས་མཛད་པས་ཞེས་ཁོང་རྣམས་ཤོད་ཆེན་བཅོ་བརྒྱད་ཀྱི་སྟོད་སྨད་དུ་
ཕེབས་བཞུགས་མཛད་ནས་བསྟན་པ་གསོས་སྙམ།
སྟོད་འདུལ་ནི་ཆོས་རྒྱལ་བཙན་པོའི་གདུང་རྒྱུད་འོད་བསྲུངས་ཀྱི་རྒྱུད་པ་
ལ། སྟོད་ཀྱི་མགོན་གསུམ་ལས་བར་པ་བཀྲ་ཤིས་ལྡེ་མགོན་གྱི་སྲས་སྲོང་ངེས་
བསྟན་པ་སྟོད་ནས་དར་ཕྱིར་ཐུགས་བསྐྱེད་བཟང་པོས། མཐོ་ལིང་གཙུག་ལག་
ཁང་བཞེངས་ནས། ཁྱེའུ་བློ་རྣོ་བ་རྣམས་རྒྱ་གར་དུ་བཏང་། ཁ་ཆེ་པན་ཆེན་
དྷརྨ་པ་ལ་སྤྱན་དྲངས་ནས་པ་ལ་རྣམ་གསུམ་སོགས་མང་དུ་བསྙེན་པར་རྫོགས།
དེ་ལས་བྱུང་བའི་རྒྱུད་པ་རྣམས་ལས་རིམ་པར་དར།
ཁ་ཆེ་པན་ཆེན་ཤཱཀྱ་ཤྲི་རིའི་སྡོམ་རྒྱུན་ནི། འཕགས་ཡུལ་དུ་ཏ་སིག་དམག་
གིས་ནང་བསྟན་ཉམས་དམས་བཏང་སྐབས་སུ་པན་གྲུབ་རྣམས་ས་མཐར་བྲོས།
དུས་དེར་སྤྱི་ལོ་༡༢༠ ༤ རབ་བྱུང་གསུམ་པའི་ཤིང་བྱི་ལོར་ཁ་ཆེ་པན་ཆེན་དགུང་
ལོ་དོན་ལྔ་ལ་འཁོར་པན་ཆུང་དགུ་དང་བཅས་བལ་བོད་ས་མཚམས་གྲོ་མོ་སྟེང་
དུ་བཞུགས་སྐབས། ཁྲོ་ལོས་སྤྱན་དྲངས་ནས་གླང་མོ་ཆེར་འདུལ་བ་མེ་ཏོག་ཕྲེང་
48



རྒྱུད་གསུངས། ཆུ་ཤུལ་སྤྲོག་མ་དགོན་དུ་མི་བཅུ་ལ་བསྙེན་པར་རྫོགས་ནས་པན་
ཆེན་བི་བྷུ་ཙན་དྲ་འབྲི་གུང་དུ་མངག་ནས་ཆོས་སྐྱེས་མེ་ཏོག་ཕྲེང་བ་ཕུལ། དེ་
ལས་བྱུང་བ་བོད་དུ་འདུལ་བའི་མངའ་བདག་ཚོགས་པ་སྡེ་བཞི་བྱུང་། དཔལ་
འབྲི་གུང་པ་འཕྲིན་ལས་བཟང་པོའི་བར་ཆོས་ལུང་ཚོགས་པ་ནས་གདན་འདྲེན་
ཞུས་ནས་བསྙེན་རྫོགས་མཛད། བསྟན་པ་སྔ་དར་ལ་ལོ་ཙཱ་བ་སམ་བྷོ་ཊ་སོགས་
མཁས་གྲུབ་གཉིས་ལྡན་མང་པོ་བྱུང་། བསྟན་པ་ཕྱི་དར་གྱི་སྐབས་སུ་བོད་དུ་
སྐད་གཉིས་སྨྲ་བའི་ལོ་ཙཱ་བ་ཤིན་ཏུ་མང་ཞིང༌། ལོ་ཆེན་རིན་ཆེན་བཟང་པོ་ནས་
བཟུང་ལོ་ཙཱ་བ་བརྒྱ་དང་ལྔ་བཅུ་རྩ་བརྒྱད་བྱོན། ལོ་ཙཱ་བ་རྣམས་ཀྱིས་རང་སྲོག་
དང་བདོས་ནས་དཀའ་བ་བརྒྱ་ཕྲག་གི་རི་བརྒྱ་ཀླུང་སྟོང་བརྒལ་ནས་མདོ་སྔགས་
ཀྱི་ཆོས་ཚུལ་ཟབ་མོ་རྣམས་བོད་རང་གི་སྐད་ཡིག་གི་ཐོག་ཏུ་ཕབས་པས་བོད་དུ་
བསྟན་པ་དར་བ་ལྟ་བུ་འཛམ་གླིང་གང་དུ་ཡང་མ་བྱུང་ངོ༌།
49



༄༅།།བོད་དར་ཆོས་བརྒྱུད་གྲུབ་མཐའ་ཁག་གི་བྱུང་རིམ།
གསང་སྔགས་རྙིང་མ་བ་ནི་རྒྱལ་པོ་ཁྲི་སྲོང་ལྡེའུ་བཙན་གྱི་སྐབས་སུ་དར་བ་
གོང་དུ་སོང་ཟིན་ནས་དེ་ལ་བསྟན་པ་སྔ་དར་གསང་ སྔགས་རྙིང་མ་བ་ཞེས་
འབོད། ཇོ་བོ་བཀའ་གདམས་པའི་བསྟན་པ་ནི། སྔོན་ཡུལ་མངའ་རིས་རྒྱལ་པོ་
དང་གར་ལོག་གཉིས་མ་མཐུན་པར་གཡུལ་འགྱེད་པས་རང་ཕྱོགས་ཕམ་ནས་
རྒྱལ་པོ་བཙོན་དུ་བཅུག གར་ལོག་གིས་ཁྱེད་དཀོན་མཆོག་སྤངས་ནས་ཕྱི་རོལ་
པར་ཞུགས་ན་ཚེ་ཐར་བཏང༌། དེ་མིན་ན་སྐུ་ལུས་དང་མཉམ་པར་གསེར་བྱུང་
ན་སྲོག་ལ་མི་འཚེ་བར་བཤད་པས། དབོན་པོ་བྱང་ཆུབ་འོད་སོགས་དབུས་
གཙང་གི་རབ་བྱུང་རྣམས་ཀྱི་ལག་ནས་གསེར་ཁྲལ་བསྡུས་ཀྱང་དབུའི་ཚད་ཙམ་
ཞིག་མ་ལོན། ཡེ་ཤེས་འོད་ཀྱིས་ང་རྒས་པས་ཅི་ཡང་མི་ཕན། གསེར་དེས་ཇོ་བོ་
རྗེ་སོགས་མཁས་པ་རྣམས་སྤྱན་དྲངས་ནས་མཐོ་ལྡིང་དང་། བསམ་ཡས་སོགས་
ཡབ་མེས་ཀྱི་གཙུག་ལག་ཁང་རྣམས་གསོ་བར་བསྐུལ་ནས་སྐྱབས་འགྲོའི་བསླབ་
བྱ་མ་ཉམས་པར་ཁྲིམས་མུན་དུ་སྐུ་གཤེགས་པས། སྙན་པའི་བ་དན་སྲིད་རྩེར་
བསྒྲེངས་བས་ དཀར་ཕྱོགས་པ་རྣམས་སྤོབས་པ་སྐྱེས། ཆོས་ རྒྱལ་ བྱང་ཆུབ་
སེམས་པའི་བཀའ་ལྟར་རྒྱ་བརྩོན་སེང་གེ་དང་ནག་ཚོ་ལོ་ཙཱ་གཉིས་ཕེབས། བོད་
དུ་དགེ་འདུན་གྱི་སྡེ་རྒྱས་ཤིང་། མདོ་རྒྱུད་ཀྱི་མཁྱེན་པ་ཆེ་ཡང་ལག་ལེན་ལ་མ་
འཁྱོལ་བས་ཇོ་བོ་རྗེ་ཕེབས་པར་ཞུས་ནས། ལྕགས་འབྲུག་ལོར་ཞབས་བཏེགས།
སྤྱི་ལོ་༡༠༩༢ རབ་བྱུང་དང་པོའི་ཆུ་རྟ་ལོར་མངའ་རིས་གུང་ཐང་དུ་ཕེབས་ནས་
མདོ་སྔགས་ཀྱི་ལྟ་སྤྱོད་ཡ་མ་བྲལ་བར་བྱང་ཆུབ་ལམ་སྒྲོན་ལ་སོགས་མཛད་ནས་
མ་དག་པའི་ལྟ་སྤྱོད་ཐམས་ཅད་ཚར་བཅད། བཀའ་གདམས་པ་ནི་ཇོ་བོ་རྗེས་
50



#
སྲོལ་གཏོད། འབྲོམ་སྟོན་རིན་པོ་ཆེས་སྲོལ་ཕྱེ། སྐུ་མཆེད་གསུམ་གྱིས་དར་ཞིང་
རྒྱས་པར་མཛད་ཞེས་གྲགས་ལ། དེ་ལ་རྒྱུད་པ་གསུམ་བྱུང་བ་ནི། དགེ་བཤེས་
པོ་ཏོ་བ་ནས་ཤ་ར་བ་ལ་རྒྱུད་པ་བཀའ་གདམས་གཞུང་པ་དང་། དགེ་བཤེས་
སྤྱན་སྔ་བ་ནས་བྱ་ཡུལ་བ་ལ་རྒྱུད་པ་ནི་བཀའ་གདམས་མན་ངག་གི་རྒྱུད་པ།
དགེ་བཤེས་དགོན་པ་བ་ནས་དགེ་བཤེས་སྣེའུ་ཟུར་པ་ལ་རྒྱུད་པ་བཀའ་གདམས་
ལམ་རིམ་རྒྱུད་པ་བཅས་རིམ་པར་བྱུང་བས་བོད་ཀྱི་བཀའ་སྲོལ་ཆོས་བརྒྱུད་
ཡོངས་ཀྱི་རྩ་བར་གྱུར། །
འགྲོ་མགོན་བཀའ་བརྒྱུད་པ་ནི། ཡན་ལག་བདུན་ལྡན་ཟུང་འཇུག་རྡོ་
རྗེའི་སྐུ་བརྙེས་ཆོས་སྐུ་རྡོ་རྗེ་འཆང་ཆེན་ཞབས་ལ་དངོས་སུ་བཏུགས་པ་ནི་རྗེ་
བཙུན་ཏེ་ལོ་པ་ཉིད་ཡིན་ཞིང་། སྤྱི་ལོ་༩༨༨ ས་བྱ་ལོར་སྐུ་འཁྲུངས། རྡོ་རྗེ་
འཆང་གིས་དངོས་སུ་རྒྱུད་སྡེའི་མན་ངག་རྣམས་གསུངས་ཏེ་རྗེས་སུ་བཟུང་བ་
ཡིན། འོན་ཀྱང་བློ་དམན་རྣམས་ཐེ་ཚོམ་སེལ་ཕྱིར་དུ་བཀའ་བབས་བཞི་ཡི་བླ་
མ་བསྟེན་ཞེས་པ་ནི། ཀླུ་སྒྲུབ་དང་མ་ཏང་གི་ལས་ཕ་རྒྱུད་གསང་བ་འདུས་པ་
དང་རྫོགས་རིམ་རིམ་ལྔ་དམར་ཁྲིད། གདན་བཞིའི་རྒྱུད་མན་ངག་དང་གྲོང་
འཇུག་རྣམས་བཀའ་བབས་དང་པོའོ། ཙརྱ་པ་ལ་སྒྱུ་འཕྲུལ་ཆེན་མོ་རྫོགས་རིམ་
དང་སྒྱུ་མ་སུམ་གཉིས། སྒྱུ་ལུས་ཀྱི་སྐོར་རྣམས་གསན་པ་བཀའ་བབས་གཉིས་
པའོ། ལ་བ་པ་ལས་རྒྱུད་སྡེ་མཐའ་དག་གི་དགོངས་པའི་དོན་འོད་གསལ་དང་
བསྲེ་བའི་སྐོར་གསན་པས་བཀའ་བབས་གསུམ་པའོ། བསྐལ་བ་བཟང་མོ་ལས་
དགྱེས་པ་རྡོ་རྗེའི་བཤད་རྒྱུད་དང་། གཏུམ་མོ་གཙོ་གྱུར་ཆོས་དྲུག་གསན་པས་
བཀའ་བབས་བཞི་པའོ། དེ་ལྟར་ཉམས་སུ་བླངས་པས་མཆོག་གི་གོ་འཕང་དམ་
པར་གཤེགས་སོ།།
རྗེ་ན་རོ་པ་ནི་ ཁ་ཆེའི་ཡུལ་དུ་སྤྱི་ལོ་༩༩༢ ཆུ་འབྲུག་ལོར་ སྐུ་འཁྲུངས།
ཁབ་ཏུ་བཞུགས་ཚེ་སྒྲ་ཚད་སོགས་གསན་ནས་རིག་པའི་གནས་ལ་བྱང་བར་
_51



མཛད། ངེས་འབྱུང་དྲགས་པོས་རབ་ཏུ་བྱུང་ནས་སྡེ་སྣོད་གསུམ་དང་རྒྱུད་སྡེ་
བཞི་ལ་མཁས་ཤིང་ན་ལེན་ཌའི་བྱང་སྒོ་བསྲུང་བའི་པཎ་ཊི་ཏ་ཆེན་པོར་གྱུར།
བདག་ནི་པཎ་ཊི་ཏ་གྱུར་ཀྱང༌། སེམས་ནི་བ་འཇོ་བའི་ཚད་ཙམ་ཡང་མི་གནས་
ཞེས་སེམས་ལ་དབང་འབྱོར་བའི་བླ་མ་བཙལ་དགོས་དགོངས་ནས། ལྷག་པའི་
ལྷ་མཆོག་འཁོར་ལོ་སྡོམ་པས་ལུང་བསྟན་ནས་ཤར་ཕྱོགས་སུ་ཏེ་ལོ་པ་འཚོལ་དུ་
ཕྱིན། དཀའ་ཆེན་བཅུ་གཉིས་ལ་སོགས་སྤྱད་ནས་ཏེ་ལོ་པས་སློབ་མ་ལས་ཀྱང་
ཡང་སློབ་བཟང་བར་ལུང་བསྟན་ནས་སྲིད་པ་བར་མ་དོར་མཆོག་གི་དངོས་གྲུབ་
ཐོབ། དེའི་སློབ་རྒྱུད་ནི་རང་ལས་ཆེ་བར་གྲགས་པ་བདུན། ཡུན་རིང་བསྟན་
པའི་བུ་བཞི། བླ་མ་བརྙེས་པའི་བུ་བཞི་སོགས་མང་ངོ༌། །
སྐད་གཉིས་སྨྲ་བའི་རྒྱལ་པོ་མར་པ་ལོ་ཙཱ་བ་ནི་ལྷོ་བྲག་ཆུ་ཁྱེར་དུ་ཡབ་མར་
པ་དབང་ཕྱུག་འོད་ཟེར་དང༌། ཡུམ་རྒྱ་ས་འོད་དེ་ཞེས་པའི་སྲས་སུ་རབ་བྱུང་
གཉིས་པའི་ཆུ་བྱི་སྤྱི་ལོ་༡༠༡༢ལོར་སྐུ་འཁྲུངས། རྣམ་རིག་བཀྲ་ལ་ཁྲོ་གཏུམ་ཆེ་
ཞིང་ཆང་རྩོད་ལ་དགའ་བ་ཞིག་བྱུང་། དགུང་ལོ་བཅུ་གསུམ་ལ་འབྲོག་མི་ལོ་
ཙཱའི་དྲུང་དུ་ཆོས་ཞུས་ལོ་ཙཱ་བསླབ། རྒྱ་གར་དུ་འགྲོ་བའི་བསམ་པ་ཤར་ནས་
བལ་པོ་དང་རྒྱ་གར་དུ་སྔ་ཕྱིར་ལན་གསུམ་ཙམ་ཕེབས། ན་རོ་བ་དང་མེ་ཏྲི་བ་
གཉིས་ཀྱི་གཙོས་པའི་བླ་མ་བརྒྱ་རྩ་བསྟེན་ནས་རྒྱུད་དང་རྒྱུད་འགྲེལ་གདམས་
ངག་ལག་ལེན་གསན་པ་རྣམས་མཐའ་གཅིག་ཏུ་ངེས་པར་དཀའ། ནཱ་རོ་དང་མེ་
ཏྲི་བ་གཉིས་ཀྱི་བྱང་ཕྱོགས་བསྟན་པའི་རྒྱལ་ཚབ་ཏུ་དབང་བསྐུར། རྒྱུད་སྡེ་རྒྱ་
མཚོའི་མངའ་ བདག་ ཏུ་ གྱུར་ནས། བསིལ་ ལྡན་ ལྗོངས་ འདིར་ སྒྲུབ་ བརྒྱུད་
བསྟན་པའི་རིང་ལུགས་འགྲོ་ མགོན་ བཀའ་ བརྒྱུད་ པ་ ཞེས་ བསྟན་པའི་སྲོལ་
གཏོད། གསང་ སྔགས་ གསར་ མའི་ བཤད་བརྒྱུད་དང་ སྒྲུབ་ བརྒྱུད་ཀུན་ཀྱི་
བདག་པོའོ། སྤྱི་ལོ་ ༡༠༩༧མེ་གླང་ལོར་སྐུ་མྱ་ངན་འདས། སློབ་མའི་གཙོ་བོ་
རྔོག་ཆོས་རྡོར་ལ་བཤད་རྒྱུད་གཙོ་བོ་གྱུར་པའི་རྒྱུད་འགྲེལ་གྱི་བཀའ་བབས།



མེས་སྟོན་ཚོན་པོ་ལ་འོད་གསལ་ གཙོ་གྱུར་བདེ་དགྱེས་ གསང་ གསུམ་ བཀའ་
བབས། འཚུར་སྟོན་དབང་ངེ་ལ་འཕོ་བ་གཙོ་བོ་གྱུར་བའི་བཀའ་བབས། གུང་
ཐང་གི་མི་ལ་རས་པ་ལ་གཏུམ་མོ་གཙོ་བོ་གྱུར་བའི་བཀའ་བབས་བཅས་ཡིན། །
སྐྱེས་མཆོག་མར་པ་ལོ་ཙཱ་བའི་ཐུགས་སྲས་རྗེ་བཙུན་མི་ལ་རས་པ་དེ་ཉིད་
ཡབ་མི་ལ་ཤེས་རབ་རྒྱལ་མཚན་དང༌། ཡུམ་མྱང་བཟའ་དཀར་རྒྱན་གཉིས་ཀྱི་
སྲས་སུ་སྤྱི་ལོ་ ༡༧༤༩ ༠ རབ་བྱུང་དང་པོ་ལྕགས་འབྲུག་ལོར་སྐུ་བལྟམས། མིང་
སྲིང་གཉིས་ཡོད་པ་ལས་ཡབ་གྲོངས། ཨ་ཁུ་དང་ཨ་ནེས་སྡུག་སྣ་དགུ་བཏང་
ཞིང་ལན་དུ་མ་བཏང་བས་དགྲ་བོ་རྣམས་ཚར་བཅད། ངེས་འབྱུང་གིས་
བསྐུལ་ནས་ལྷོ་བྲག་མར་པའི་མཚན་ཐོས་པ་ཙམ་གྱིས་མི་ཕྱེད་པའི་དད་པ་ཐོབ།
རྗེ་མར་པའི་ཞབས་ལ་བཏུགས་ནས་ཡིད་ཆད་ཆེན་པོ་བདུན་དང་སྣང་ཆུང་མང་
པོས་ཚར་བཅད་ཀྱང་ལོག་ལྟ་སྐད་ཅིག་ཙམ་ཡང་མ་སྐྱེས། མཐར་གདམས་ངག་
ཟབ་དགུ་ཡོངས་རྫོགས་ ཐོབ་ནས་རིམ་ བཞིན་རྟོགས་པའི་ས་ལམ་ཡོངས་སུ་
རྫོགས། ལོ་བཞི་བཅུ་ཙམ་སྐུ་ལུས་སྒོམ་ཐག་དང་མ་བྲལ་བར་སྒོམ། བྱིན་གྱིས་
བརླབས་པའི་སྒྲུབ་གནས་བྲག་དཀར་རྟ་སོ་སོགས་ཕྱི་ཡི་རྫོང་དྲུག མཆོང་ལུང་
ཁྱུང་རྫོང་སོགས་ནང་གི་རྫོང་དྲུག རྒྱ་བྲག་གནམ་རྫོང་སོགས་གསང་བའི་རྫོང་
དྲུག སྐྱིད་ཕུག་རྫོང་དང་སྤོ་ཐོ་རྫོང་སྟེ་ཡང་རྫོང་གཉིས། གཉའ་ནང་གྲོད་ཕུག་
སོགས་ཡོངས་གྲགས་ཀྱི་ཕུག་ཆེན་བཞི། རྩའི་རྐང་ཚུགས་ཕུག་སོགས་མ་གྲགས་
པའི་རྫོང་བཞི་བཅས་མང་། ཐུགས་སྲས་ཟླ་བ་ལྟ་བུའི་རས་ཆུང་། ཉི་མ་ལྟ་བུའི་
དྭགས་པོ་ལྷ་རྗེ། རས་པ་བརྒྱུད། རྣལ་འབྱོར་ཕོ་མོ་བདུན། མཆོག་གི་རྣལ་
འབྱོར་ཕོ་མོ་གསུམ། གོང་གི་ཐུགས་སྲས་ནི། ཉེ་སྲས་བརྒྱད། སྟོན་པ་དྲུག
རྟོགས་ལྡན་བརྒྱད། ཆོས་འབྲེལ་ཐོབ་པ་ཁྲི་འབུམ་སོགས་སྒྲུབ་བརྒྱུད་བསྟན་པ་
ཉི་མ་ཤར་བ་ལྟར་གསལ་བར་མཛད། རྗེ་བཙུན་མི་ལའི་མཚན་ཐོས་ཏེ་དད་པ་
སྐྱེས་པ་ལ་སྐྱེ་བ་བདུན་དུ་ངན་འགྲོ་ལས་གྲོལ་ནས་སྐྱེ་བ་དྲན་པར་ཞལ་བཞེས་



མཛད། ཚེ་ གཅིག་ ལུས་ གཅིག་ རྡོ་ རྗེ་ འཆང་ གི་ གོ་ འཕང་ ཐོབ་ ནས་ སྤྱི་ ལོ་
༡༡༢༣རབ་བྱུང་གཉིས་པའི་ཆུ་ཡོས་ལོར་དགུང་ལོ་གྱ་གཅིག་ཐོག་རྟ་ཟླའི་ཚེས་
བཅུ་བཞི་ལ་ཆུ་དབར་སྤྲུལ་སྐུའི་ཕོ་བྲང་དུ་སྐུ་མྱ་ངན་ལས་འདའ་བའི་ཚུལ་སྟོན།
སྐུ་གདུང་དང་རིང་བསྲེལ་རྣམས་ལྷ་མི་རྣམས་ཀྱི་མཆོད་གནས་སུ་སྤྱན་དྲངས་སོ།
ཐུགས་སྲས་ཉི་མ་ལྟ་བུ་དྭགས་པོ་ལྷ་རྗེ་ནི། འདས་དུས་བྱང་སེམས་མེ་
ཏོག་ཟླ་མཛེས། ཐུབ་པའི་སྤྱན་སྔར་ཟླ་འོད་གཞོན་ནུ་ཞེས་གྲགས་པའི་བླ་མ་
དམ་པ་དེ་ཉིད་སྤྱི་ལོ་ ༡༠༧༩ས་ལུག་ལོར་ངོ་མཚར་བའི་ལྟས་དུ་མ་དང་བཅས་
གཉལ་དུ་བོད་སྙི་བའི་གདུང་ལས་སྐུ་འཁྲུངས། འཕགས་ཡུལ་མཁས་པ་སྐྱེ་མེད་
སོགས་ལས་ཡི་གེ་སྒྲ་སྨན་རྩིས་སོགས་རིག་གནས་ལ་མཁས་པར་སྦྱངས། ལྷག་ཏུ་
ཡབ་དང་བི་ཇི་ལ་སོགས་གསོ་འཛིན་སློབ་དཔོན་སུམ་ཅུ་ཙམ་བསྟེན་ནས་ཡན་
ལག་བརྒྱད་པའི་གཞུང་ལག་ལེན་དང་བཅས་པ་མཐར་ཕྱིན། བཙུན་མོ་བཞེས་
ནས་སྲས་མིང་སྲིང་གཉིས་འཁྲུངས་ཀྱང་སྔ་རྗེས་སུ་སྐུ་གཤེགས། འཁོར་བ་ལ་སྐྱོ་
ཤས་དང་བཅས་མར་ཡུལ་བ་བློ་ལྡན་ཤེས་རབ་ཀྱི་དྲུང་དུ་བསྙེན་པར་རྫོགས།
དེ་ཉིད་ལས་བདེ་མཆོག་དང་ཕག་མོ་སོགས་གསན། དབུ་རུ་འཕན་ཡུལ་དུ་དགེ་
བཤེས་ཤ་ར་བ་དང་། རྒྱ་ཡོན་བདག སྙུག་རུམ་པ་སོགས་ནས་ལམ་རིམ་དང་
སེམས་བསྐྱེད་ཞུས། མདོ་ཏིང་འཛིན་རྒྱལ་པོ་ལྟར་ས་ ཐོབ་ པའི་རྟགས་དང་
མཚན་མ་ཤར། དབུ་རུར་བཀའ་གདམས་པའི་གྲྭ་སར་བཞུགས་སྐབས་སྤྲང་
པོའི་གཏམ་གྱིས་བསྐུལ་ཏེ་རྗེ་བཙུན་མི་ལ་དང་མཇལ། མི་ཕྱེད་པའི་དད་པ་
ཐོབ་ནས་རྗེ་བཙུན་གྱིས་བཀའ་གདམས་པ་ལ་གདམས་ངག་ཡོད་ཀྱང་མན་ངག་
མེད་གསུངས་ནས་དཔལ་འཁོར་ལོ་བདེ་མཆོག་དང་ཕག་མོའི་སྒོ་ནས་སྨིན་པར་
མཛད་ནས་རྗེ་བཙུན་གྱི་གདམས་པ་རྣམས་བུམ་པ་གང་བྱོས་ཀྱི་ཚུལ་དུ་གནང་
ནས། མན་ངག་ལ་སྒྲོ་འདོགས་ཆོད། མཚན་དགེ་སློང་རྡོ་རྗེ་འཛིན་པ་འཛམ་
གླིང་གྲགས་པར་གསོལ། ལོ་དྲུག་འོ་དེ་གུང་རྒྱལ་དུ་སྒྲུབ་པར་བཞུགས། རྒྱལ་
54



བའི་ལུང་གིས་བསྔགས་ཤིང་བླ་མའི་ལུང་བསྟན་པའི་གནས་ཤར་དྭགས་ལ་སྒམ་
པོར་བྱོན་ནས་ཟངས་ལུང་དུ་སྒྲུབ་པ་བྱ་དགོས་དགོངས་ཀྱང་། མཁའ་འགྲོའི་
ལུང་བསྟན་ལ་བརྟེན་ནས་བསྟན་པ་སྤེལ། བཀའ་ཕྱག་ཆུ་བོ་གཉིས་འབྲེལ་གྱི་
བསྟན་པའི་སྲོལ་བཏོད་ནས་སློབ་མ་རྒྱུད་འཛིན་བཞི་སོགས་སྒོམ་ཆེན་མང་པོ་
བསྐྱངས་ཏེ། རྗེ་དུས་གསུམ་མཁྱེན་པ་ལས་ཀམ་ཚང་བཀའ་བརྒྱུད། འབའ་
རོམ་པ་ལས་བྱང་དུ་འབའ་རོམ་བཀའ་བརྒྱུད། ཞང་གཡུ་བྲག་ལས་ཚལ་བ་
བཀའ་བརྒྱུད། འགྲོ་ མགོན་ ཕག་མོ་གྲུ་ པ་ ལས་ ཕག་གྲུ་ བཀའ་ བརྒྱུད་ དང༌།
གྲུབ་ཐོབ་བཞི། ཉེ་བའི་སྲས་བཞི། བུ་ཆེན་བཅུ་དྲུག་སོགས་ལས་གངས་རིའི་
ལྗོངས་སུ་ངུར་སྨྲིག་རྒྱལ་མཚན་འཛིན་པའི་སྡེས་གང་བ་འདི་བྱུང༌། མཐར་སྤྱི་
ལོ་༡༡༥༣ཆུ་བྱ་ལོ་སྟོན་ཟླ་བར་མའི་ཉ་ལ་མངོན་དགའི་ཞིང་ཁམས་སུ་གཤེགས། །
རྗེ་ཀརྨ་པ་སྐུ་ཕྲེང་དང་པོ་དུས་གསུམ་མཁྱེན་པའམ་ཁམས་པ་དབུ་སེ་མཆོག་སྤྱི་
ལོ་༡༡༡༠ ལྕགས་སྟག་ལོར་སྐུ་འཁྲུངས། དཔལ་སྒམ་པོ་པའི་དྲུང་ནས་བཀའ་
བརྒྱུད་པའི་ཆོས་བཀའ་ཡོངས་རྫོགས་ཞུས་ནས་སྲས་ཀྱི་ཐུ་བོར་གྱུར་ནས་ཀམ་
ཚང་བཀའ་བརྒྱུད་པའི་སྲོལ་གཏོད། འབའ་རོམ་བཀའ་བརྒྱུད་འགྲོ་མགོན་
དར་མ་དབང་ཕྱུག་ནི་སྤྱི་ལོ་ ༡༡༢༧མེ་ལུག་ལོར་སྐུ་འཁྲུངས་ནས་མཉམ་མེད་
དྭགས་པོའི་ སྐུ་མདུན་ནས་ གདམས་ངག་རྣམས་ཞུས་ནས་གྲུབ་པ་ ཐོབ་ པས་
འབའ་རོམ་བཀའ་བརྒྱུད་བྱ་བ་བྱུང༌། ཞིང་འགྲོ་བའི་མགོན་པོ་གཡུ་བྲག་པ་ནི་
སྤྱི་ལོ་ ༡༡༢༣ཆུ་ཡོས་ལོར་མཚན་དཔེའི་བཞད། རྒ་ལོ་དང་དྭགས་སྒོམ་ཚུལ་
ཁྲིམས་སྙིང་པོ་དང་མཇལ་ཏེ་དམ་ཆོས་ཚུལ་བཞིན་ཉམས་སུ་བླངས་ནས་གྲུབ་པ་
ཐོབ་པས་ཚལ་པ་བཀའ་བརྒྱུད་པའི་སྲོལ་གཏོད། །
མཉམ་མེད་དྭགས་པོའི་ཐུགས་སྲས་སངས་རྒྱས་འཁོར་བ་འཇིག་གི་རྣམ་
འཕྲུལ། མ་འོངས་པའི་དུས་ན་བཅོམ་ལྡན་མི་བསྐྱོད་རྡོ་རྗེར་འགྱུར་བ་འགྲོ་བའི་
མགོན་པོ་ཕག་མོ་གྲུ་པ་དེ་ཉིད་ནི་མདོ་ཁམས་སྡེ་དགེ་འབྲི་ལུང་རྨེ་ཤོད་དུ་ཡབ་ཝེ་
55



ན་ཨ་ཐར་དང་ཡུམ་བཙུན་ནེ་བྱ་བའི་སྲས་སུ་རྡོ་རྗེ་རྩེ་དགུ་པའི་རྣམ་པར་ཞུགས་
ནས་སྤྱི་ལོ་༡༡༡༠ལྕགས་སྟག་ལོར་སྐུ་འཁྲུངས། ལྷན་སྐྱེས་ཀྱི་ཡོན་ཏན་མངའ་
བས་མ་བསླབ་པར་ལྷ་བྲིས་ལ་མཁས་ཞིང་སྐྱེ་གནས་དྲན། རབ་ཏུ་བྱུང་བས་
མཚན་རྡོ་རྗེ་རྒྱལ་པོ་ཞེས་གསོལ། ཁམས་སུ་དགེ་བའི་བཤེས་གཉེན་བཅུ་དྲུག་
ཙམ་བསྟེན་ནས་དགུང་ལོ་བཅུ་དགུ་པར་དབུས་སུ་ཕེབས། སྟོད་ལུང་རྒྱ་མར་
སོགས་དགེ་བཤེས་དུ་མའི་ཞབས་ལ་གཏུགས་ནས་གཞུང་རྣམས་གསན་ནས་
བསྙེན་པར་རྫོགས། མཁྱེན་པ་ཆེ་ཞིང་ཟླ་དང་བྲལ་བའི་མཁས་པར་གྱུར། པུ་
རང་ལོ་ཆུང་དང་རྒ་ལོ་ཙཱ་སོགས་མཇལ་ནས་བདེ་མཆོག་ལ་སོགས་དབང་བཀའ་
དང་རྒྱུད་བཤད་གསན། ས་ཆེན་ལས་ལམ་འབྲས་གསན་ནས་ངོ་སྤྲོད་མཛད།
དྭགས་པོར་བྱོན་ནས་རིན་པོ་ཆེ་ལ་སངས་རྒྱས་དངོས་སུ་མཐོང་། ཕན་ཚུན་
གསུང་གླེང་མཛད། སླར་ཡང་སྒོམ་སུ་བཅུག་པས་བློ་འདས་ཕྱག་རྒྱ་ཆེན་པོ་རང་
ངོ་དངོས་སུ་འཕྲོད། སྔོན་གྱི་བླ་མ་དེ་རྣམས་ཅི་རེད་ཨང་ཞེས་གསུངས་ཤོར།
དཔལ་བཀའ་ བརྒྱུད་ པའི་ གདམས་ པ་ཡོངས་རྫོགས་གསན་ནས་ མཁས་གྲུབ་
གཉིས་ལྡན་གྱི་གོ་འཕང་དམ་པར་གཤེགས། གདན་ས་དཔལ་གྱི་ཕག་མོ་གྲུར་
ཕེབས་ནས་ བཀའ་བརྒྱུད་ཀྱི་བསྟན་པ་ནམ་ལངས་ པ་ལ་ ཉི་ མ་ ཤར་བ་ལྟ་བུ་
མཛད་ནས་སློབ་ཚོགས་ཤིན་ཏུ་རྒྱས་པའི་གཙོ་བོ་རྟེན་འབྲེལ་མཐར་ཕྱིན་འབྲི་
གུང་པ། མོས་གུས་མཐར་ཕྱིན་སྟག་ལུང་པ། རྟོགས་པ་མཐར་ཕྱིན་རྣ་ཕུ་བ།
ཤེས་རབ་མཐར་ཕྱིན་སྤར་ཕུ་བ། སློབ་པ་ཉེ་སྲས་བཞི། རོ་གཅིག་པ་བཞི།
གདུགས་ཐོབ་ལྔ་བརྒྱ་སོགས་གྲངས་ལས་འདས། དེ་ནས་འདུལ་བྱ་ཡོངས་སུ་
རྫོགས་ནས་སྤྱི་ལོ་༡༡༧༠རབ་བྱུང་གསུམ་པའི་ལྕགས་སྟག་ལོར་ངོ་མཚར་བའི་
ལྟས་སྣ་ཚོགས་དང་བཅས་གཟུགས་སྐུའི་བཀོད་པ་ཆོས་ཀྱི་དབྱིངས་སུ་ཐིམ་མོ། །
56



༄༅།།འབྲི་གུང་བཀའ་བརྒྱུད་ཀྱི་བྱུང་ཚུལ།
བཀའ་བབས་བཞི་སོགས་གདམས་མཛོད་མ་ལུས་ཀུན།
ཟབ་མོའི་ལམ་མཆོག་རྣམ་པ་ལྔར་བསྡུས་ནས།
ཚེ་གཅིག་རྡོ་རྗེ་འཆང་ཆེན་སར་འཁྲིད་པའི། །
འགྲོ་བའི་མགོན་པོ་རད་ཎ་ཤིར་ཞབས་འདུད།
ས་གསུམ་འགྲོ་བའི་སྐྱབས་གཅིག་སྟོན་མཆོག་ཐུབ་པའི་དབང་པོ་གཉིས་
པ། འཕགས་མཆོག་ཀླུ་སྒྲུབ་དེ་ཉིད་སླར་ཡང་འཇིག་རྟེན་དུ་ལྟ་ བ་ ངན་ པ་
རྣམས་བསལ་ནས་ཟབ་མོའི་ སྟོང་ཉིད་ཀྱི་འགྲོ་ལ་ཆོས་ཆར་འབེབས་ཕྱིར་དུ།།
བསམ་བཞིན་སྲིད་པའི་སྐུར་བཞེངས་པ་ནི་རྒྱལ་དབང་རཏྣ་ཤི་རི་ཉིད་ཡིན་ཏེ།
རྗེ་ཉིད་སྐུ་འཁྲུངས་བའི་ཡུལ་ནི་མདོ་ཁམས་ཕྱུག་དྲུག་ལས་འབྲི་ཀླུང་དམ་པ་ཆོས་
ཀྱི་ཕྱུག་པའི་ཞིང་། ལྡན་སྟོད་གྲོང་ཁྱེར་ཙུང་ངུར་ཡབ་འཇིགས་བྱེད་ཀྱི་གྲུབ་པ་
ཐོབ་པ་རྣལ་འབྱོར་པ་རྡོ་རྗེ་དང༌། ཡུམ་རང་བཞིན་གྱི་རྣལ་འབྱོར་མ་རྡོ་རྗེ་ཕག་
མོ་རཀྟི་བཟའ་བཙུན་མ་གཉིས་ཀྱི་སྲས་སུ་གསང་བདག་གི་ངོ་བོ་རྡོ་རྗེ་མཆུ་ཞེས་
པོ་ཏི་ཁ་དོག་དཀར་པོའི་རྣམ་པར་ལྷུམས་སུ་ཞུགས། སྤྱི་ལོ་༡༡༤ ༣འདས་རྗེས་
ཆིག་སྟོང་དྲུག་བརྒྱ་གྱ་བདུན་པ་ཁྲག་སྐྱུགས་ ཅེས་པ་ཆུ་ཕག་ལོར་ ས་ཟླར་ངོ༌
མཚར་བའི་ལྟས་དུ་མ་དང་བཅས་སྐུ་བལྟམས། བལྟམས་མ་ཐག་རྡོའི་སྟེང་དུ་
བཞག་པས་སྐུ་རྗེས་དང་། དེར་ཆུ་མིག་ཡང་བརྡོལ། མཚན་དཔལ་བ་ ཐར་
ནས་རྡོ་རྗེ་དཔལ་དུ་བསྒྱུར་ཞིང་ཉིད་ནས་བཙུན་པ་སྐྱབས་སུ་བཏགས། ཡབ་
ལས་འཇིགས་བྱེད་དང་ཕུར་པའི་རྒྱུད་གསན། སློབ་དཔོན་སྐྱེས་བུ་ལས་དགེ་
བསྙེན་གྱི་སྡོམ་པ་མནོས། རྭ་སྒྲེང་སྒོམ་ཆེན་ལས་བཀའ་གདམས་པའི་ཆོས་



གསན། རྗེ་བཙུན་འཁོར་བ་རླུང་ཁྱེར་ལས་ཕྱག་ཆེན་དང་ཕག་མོ་གསན། ཀློག་
ཡོན་ཕུལ་བའི་རས་གྲུད་ནས་ཞབས་རྗེས་དང་། ཡི་དམ་རྡོ་རྗེ་འཇིག་བྱེད་ཀྱི་
ཞལ་གཟིགས། སྙིང་རྗེ་ཆེ་བས་ཁྱི་ལ་སྐྱུགས་པས་གསོ་བ་དང་མཛེ་སྤྲང་ལ་ཡང་
ཤིན་ཏུ་བརྩེ། ཀློག་དག་པས་ཐེལ་ཀློག་ཞེས་ཀུན་གྱི་ཚད་མར་འཛིན། མདོ་
ཁམས་ཀྱི་ཆེན་པོ་ཀུན་གྱིས་གཙུག་ཏུ་བཀུར། དེ་སྐབས་འགོ་ཟླ་པཎ་ཊི་ཏ་ལས་
དཔལ་ཕག་མོ་གྲུ་པའི་སྙན་པ་ཐོས་ནས་དབུས་སུ་འགྲོ་བའི་འདུན་པ་ཟློག་མེད་
སྐྱེས། འགྲོ་བའི་མགོན་པོའི་ཞལ་དཀྱིལ་མཇལ། མོས་གུས་ཚད་མེད་སྐྱེས་ནས་
ཐུགས་ཡིད་གཅིག་ཏུ་འདྲེས། འགྲོ་བའི་མགོན་པོས་འཁོར་ཐམས་ཅད་དེ་རིང་
རྫོགས་སོ་གསུངས་ནས་ དོན་གྱི་རྒྱལ་ཚབ་ཏུ་དབང་བསྐུར། འགྲོ་མགོན་གྱི་
བཀའ་ལྟར་དབུ་སྒོམ་བཞེངས་པས་རྟེན་འབྲེལ་མཐར་ཕྱིན་ནས་ཞྭ་ཆོས་ཀྱང་
མཛད། གླིང་རས་ཀྱིས་བསྟོད་པ་ཉི་ཤུས་བསྟོད། འགྲོ་བའི་མགོན་པོའི་ཞལ་གྱི་
བདུད་རྩི་མྱང་བས་ཆོས་རྣམས་མངོན་སུམ་དུ་རྟོགས་ནས་ ལྔ་ ལྡན་གྱི་རྟོགས་
འགུར་ཕུལ། སྐུ་གཤེགས་སྐབས་ཐུགས་ཀ་ནས་གསེར་གྱི་རྡོ་རྗེ་ཉིད་ཀྱི་ཐུགས་
ཀར་ཐིམ། ས་ལམ་བགྲོད་པས་ཆོ་འཕྲུལ་སྣ་ཚོགས་བྱུང༌། ཨེ་ཆུང་རི་ཁྲོད་དུ་ལོ་
གསུམ་སྒོམ་པས་རླུང་དབུ་མར་ཚུད། མཛེ་འུར་འདེད་བྱས་ནས་སྒོམ་མེད་ཀྱི་
རྟོགས་པ་མངོན་དུ་གྱུར་ནས་འགུར་དུ་བཞེངས་པ། ཞག་གསུམ་ཉི་མ་དྲོ་བཞི་
ན། མི་ཁོ་བོའི་ལས་ངན་རང་སར་དག རྒྱུ་འབྲས་ཀྱི་རྟེན་འབྲེལ་ཚན་གཅིག་
གོ། ཟབ་མོ་གསང་སྔགས་ཀྱི་གཏེར་ཁ་བྱེ། གཉིས་མེད་འོད་གསལ་ཆེན་པོ་ལ།
མཉམ་རྗེས་གཉིས་ཀྱི་འཛིན་པ་དག ང་རྣལ་འབྱོར་གྱི་དབང་ཕྱུག་ཞིག་ཡིན་
ནམ་སྙམ། ཞེས་གསུངས། ཧེ་རུ་ཀའི་ཞལ་མཇལ་ནས་ཆོས་ཐམས་ཅད་ཀྱི་རྟེན་
འབྲེལ་ཕྲ་རགས་མ་ལུས་པ་ཁོང་དུ་ཆུད། དབུ་ལ་གཙུག་ཏོར་སོགས་མཚན་
དཔེས་བརྒྱན། རྗེ་བཙུན་སྒྲོལ་མ་ཞལ་གཟིགས་ནས་སྐྱབས་བདུན་མའི་མགུར་
བཞེངས། ཆོས་ཀུན་གཤིས་བབས་དང་། བཅས་རང་དང་སྡིག་ལྟུང་གཅིག་པ།



ཡེ་བཀག་ཡེ་གནང་སོགས་ཁྱད་ཆོས་དགོངས་པ་གཅིག་པ་ཐུགས་ལ་འཁྲུངས་
ནས་མན་ངག་རྣམས་གཞན་ལ་འདོམ་པར་མཛད། གསེར་འཕྱང་ཞེས་པ་མེ་བྱ་
ལོར་སྒོམ་པ་ཤེར་འོད་རོགས་སུ་བཅས་ཏེ། འོན་དུ་སྨད་འདུལ་གྱི་རྒྱུད་པ་ཞང་
སུམ་ཐོག་པས་མཁན་པོ་དང་། སྡེ་སྣོད་འཛིན་པ་ཙི་ལུང་པའི་སློབ་དཔོན་དང་།
དམྱལ་བ་འདུལ་འཛིན་གྱིས་གསང་སྟོན་མཛད། དགུང་ལོ་སོ་ལྔ་ལ་བསྙེན་པར་
རྫོགས། མཚན་རིན་ཆེན་དཔལ་ཞེས་གསོལ། འདུལ་བ་མདོ་རྩ་ལ་ཤིན་ཏུ་
མཁས་པར་གྱུར། ཕག་གྲུར་ཚོགས་འཁོར་ལ་ཁ་གཡར་ནས་གྲྭ་པ་ཆང་འཐུང་བ་
མང་དུ་བྱུང་ནས་བཀའ་བཀྱོན་གནང་བ་ལ་བཀུར་འདེབས་བྱུང་བས། རྗེ་བླ་མ་
དངོས་སུ་མཇལ་ནས་འབྲི་གུང་དུ་བྱོན་པར་ལུང་བསྟན། ནགས་ཤོད་མཁན་པོ་
དང་ཕ་ཇོ་རྡོར་རྒྱལ་གྱིས་གཏེར་སྒྲོམ་གྱི་མདུན་དུ་འབྲི་གུང་བྱ་བ་དབེན་གནས་
ཤིག་ཡོད་པར་ཞུས་ནས་ཕེབས། རྟོགས་ལྡན་མི་ཉག་སྒོམ་རིན་གྱི་ཞལ་ཆེམས་
ལྟར་གདན་ས་ཕུལ་བ་བཞེས་ཏེ། ས་ཕག་ལོ་(སྤྱི་ལོ་༡༡༧༩) གདན་ས་ཕྱག་
བཏབ་པས་འབྲི་ཐེལ་འོག་མིན་བྱང་ཆུབ་གླིང་ཞེས་མཚན་གསོལ། ཐེལ་དུ་སྒོམ་
གྲའི་ཚོགས་པ་བསྐྱངས། དགུང་ལོ་སོ་དགུ་ལ་བྱང་ནམ་རར་ཕེབས་ནས་ཕྱག་
ཞབས་རྗེས་དད་རྟེན་དུ་བསྩལ། ཕག་གྲུའི་གདུང་རྟེན་དུ་གསེར་གདུགས་ཕུལ།
ནགས་ཤོད་དང་རྒྱ་མཚོ་བར་པ་སོགས་ཀྱིས་ཕུལ་བ་ཁྲ་ཁྱུ་དང་སྨུག་ཁྱུ་བཅས་
ནོར་ཕུད་དུ་ཕུལ། རྡོ་ཕུད་དུ་སྤྱིལ་མོ་ཆེ་བཞེངས། བླ་གཡེལ་དང་གསེར་ཁང་
རྣམས་རིམ་བཞིན་བཞེངས་འགོ་ཚུགས། འཁོར་ཤིན་ཏུ་མང་བ་ལ་ཐུགས་སྐྱོ་
བའི་ཚུལ་གྱིས་ཚ་འུག་ཏུ་ཕེབས་ནས་གནས་གསུམ་ཞིང་སྐྱོང་རྣམས་ཀྱིས་རང་
རང་གི་གནས་སུ་གདན་འདྲེན་པར་ཞུས་ཀྱང་། རྗེ་ཉིད་ནས་རི་བ་བཏང་བར་
གསུངས་ནས་རི་བ་དང་པོ་དཔལ་ཆེན་སྒོམ་ཤེ་གཙོས་བཅོ་བརྒྱད་རེ་བཏང་།
གླིང་གསེབ་ཏུ་ཆུ་མིག་བརྒྱ་རྩ་གཏེར་ནས་བཏོན། བསམ་ཡས་ཉམས་གསོ་དང་
སྡེ་ནང་མི་མཐུན་པར་འདུམ། རྒྱ་གར་དུ་ཕེབས་པར་དགོངས་ཀྱང་དྭགས་པོ་
59



འདུལ་འཛིན་གྱིས་དབུས་དགེ་མདུན་གྱིས་བསུས་ནས་གདན་ས་ཕུལ། སྒམ་
པོའི་རི་རྩེ་ནས་ཙ་རི་ཏྲའི་གནས་དང་གསང་སྔགས་ཀྱི་ལྷ་ཚོགས་དཔག་ཏུ་མེད་
པ་དང༌། གཡུ་མཚོའི་སྟེང་གི་དྲ་བ་སྡོམ་པའི་ཕོ་བྲང༌། དག་པ་ཤེལ་རི་ལ་ལྷ་
ཉིས་སྟོང་བརྒྱད་བརྒྱའི་བཀོད་པ་མཁའ་འགྲོ་མས་འཇའི་དྲ་བར་གཟིགས་ལམ་
དུ་ཕབས་པས། འགྲོ་མགོན་དགོངས་རྫོགས་སུ་བཀྲ་ཤིས་སྒོ་མང་དང་པོ་དེ་
བཞེངས། དགེ་འདུན་སྣམ་སྦྱར་ཅན་གྱིས་བླ་གཡེལ་གང་ཞིང་འབུལ་བ་ཤིན་ཏུ་
མང་བས་སྒོམ་པ་དང་པོ་རྡོ་རྗེ་སེང་གེ་མངའ་གསོལ། གཉོས་ཆེན་སོགས་གནས་
གསུམ་དུ་རི་པ་དགུ་བརྒྱ་རེ་བཏང་། མགར་ཆོས་ལྡིང་པས་ཐེལ་ཞོལ་དུ་འདྲ་སྐུ་
མང་པོ་བཞེངས་པས་ད་ལྟ་ཧོར་སྐུ་ཚེམས་མུར་ཞེས་གྲགས། གཉོས་ཀྱིས་བུར་
འགྱེད་སྐབས་ཚོགས་པ་ལྔ་ཁྲི་ལྔ་སྟོང་ལྔ་བརྒྱ་བྱུང་། རྟ་ཆག་སྟེང་ཁར་དུར་ཁྲོད་
ངན་སོང་སྦྱོང་བའི་དཀྱིལ་འཁོར་དུ་བྱིན་བརླབས། དགུང་ལོ་དོན་གསུམ་པ་
ཤིང་ཕག་ལོར་དགེ་སློང་གཅིག་པུར་ཁྲི་ཚོ་ཉིས་ཤུར་འཚོགས། ཏེ་སེར་རྡོར་
འཛིན་གུ་ཡ་སྒང་པ་དང་གྲུབ་ཐོབ་རི་བ་ནག་པོ། ལ་ཕྱི་གངས་རྭར་རྡོར་འཛིན་
གཡག་རུ་དཔལ་གྲགས་དང་སྒོམ་པ་གསལ་བའི་དབང་ཕྱུག ཙ་རི་ཏྲར་ཡེ་ཤེས་
ཀྱི་འཁོར་ལོར་རྡོ་རྗེ་འཛིན་པ་མགོ་བོ་ཆེ་བཅས་འཁོར་རི་པ་ལྔ་ཁྲི་ལྔ་སྟོང་ལྔ་བརྒྱ་
ཉེར་ལྔ་རེ་བཏང་བ་དང༌། རི་ཁྲོད་གཞན་མང་པོར་རི་པ་ ལྡབ་ཀྱི་མང་བ་
བརྫོངས། འཛམ་གླིང་དུ་ཚོགས་པ་མང་བ་འབྲི་གུང་པ་ལས་མང་བ་མ་བྱུང་།
མཐའ་བཞིའི་ཆེ་དགུ་ཀུན་གྱིས་ཞབས་ལ་བཏུགས་པ་དང་བསྔགས་པ། དད་
པས་འབུལ་བ་སོགས་མང་། ལྷག་པར་ངོ་མཚར་བའི་གཏམ་ སོ་བདུན་དང༌།
རྣམ་ཐར་བརྒྱད་སོགས་བརྗོད་པའི་ཡུལ་ལས་འདས། རྗེ་ཉིད་ཀྱི་ཟབ་ཆོས་དང་།
ཁྱད་ཆོས་དང༌། སུམ་ཆོས། བཅུ་ཆོས། རི་ཆོས་ སོགས་ ཤིན་ ཏུ་མང་བར་
གསུངས་པ་ལས། ཡི་གེར་འཁོད་པའང་པོད་བརྒྱ་ཕྲག་ཡོད་པར་གསུངས།
ཐུགས་སྲས་བུ་སློབ་གཙོ་བོ་སྤྱན་སྔ་བརྒྱད། ཐུགས་སྲས་བརྒྱད། དཔལ་



ཆེན་བརྒྱད། རས་པ་བརྒྱུད། གངས་པ་གསུམ། ལོ་ཙཱ་བ་བརྒྱུད། འདུལ་
འཛིན་བཅུ། སྒོམ་ཆེན་བཅུ། ཞིག་པོ་ལྔ་སོགས་བྱུང་ལ། དེ་རྣམས་ལ་བརྟེན་
ནས་སྟོད་སྨད་དུ་རང་དགོན་སུམ་སྟོང་ལྷག་ཙམ་བཅས་བྱུང་ཞིང་རི་ཐམས་ཅད་
འབྲི་གུང་རི་པ། ཐང་ཐམས་ཅད་འབྲི་གུང་ཐང་པ་ཞེས་བསྟན་པ་ཤིན་ཏུ་རྒྱས་
པ་ནི། བཀའ་བརྒྱུད་པའི་ཆོས་བཀའ་སྤྱི་དང་ལྷག་པར་ཕྱག་རྒྱ་ཆེན་པོ་ལྔ་ལྡན་
དང་ཟབ་ལམ་ནཱ་རོའི་ཆོས་དྲུག་ལ་གནད་དུ་བསྣུན་ནས་སྒྲུབ་པ་ལ་རྩེ་གཅིག་ཏུ་
གཞོལ་བས་ཡིན། རྗེ་མི་ལས་ངའི་ཆོས་ནི་ཁ་ནང་དུ་ལྟ་བའི་ཆོས་ཡིན་གསུངས་
པ་ལྟར་ལས། འདྲེ་འདུལ་དང་གྲོང་ཆོག ཕྱོགས་རེ་བ་དང་། མ་དག་པའི་
ཚོགས་གསོག ནད་པའི་བསྲུང་བ་དང་གཤིན་པོའི་ལམ་འདྲེན་སོགས་སྤངས་
ནས་ཆུ་བོ་རྒྱུན་གྱི་ཏིང་ངེ་འཛིན་ལ་གཞོལ་བ་ལས་བྱུང་ངོ༌། དེ་ལྟར་སངས་རྒྱས་
ཀྱི་མཛད་འཕྲིན་གཅིག་ཏུ་བསྡུས་པའི་བླ་མ་དེ་ཉིད་ཀྱིས་ཆོས་ཀྱི་འཁོར་ལོ་བར་
མེད་ བསྐོར་ ཞིང་། སྐུ་ དངོས་ ཀྱི་ འདུལ་ བྱ་ ཡོངས་ སུ་ རྫོགས་ ནས་ སྤྱི་ ལོ་
༡༢ ༡༧རབ་བྱུང་བཞི་པ་མེ་གླང་ལོར་ས་ཟླའི་ཚེས་ཉེར་ལྔའི་སྲོད་དུ་ཞི་བ་ཆོས་
ཀྱི་དབྱིངས་སུ་ཐིམ་པའི་ཚུལ་སྟོན། པུར་ཞུས་པས་ཐུགས་གསུམ་དང་། དབུ་
ཐོད་བདེ་མཆོག་རང་བྱོན། རིང་ བསྲེལ་ བྲེ་ལྔ་འཛམ་གླིང་རྒྱན་དུ་བཞུགས།
ཐུགས་གཅིག་དང་རིང་བསྲེལ་བྲེ་གསུམ་བཅས་ཐུབ་ཆེན་གྱི་ནང་དུ་བཞུགས།
ཐུགས་གཅིག་གསེར་ཁང་ཆོས་རྗེའི་ཐུགས་ཀར་བཞུགས་སོ།
རྗེ་འགྲོ་བའི་མགོན་པོ་ཕག་མོ་གྲུ་པའི་ཐུགས་སྲས་སྟག་ལུང་ཐང་པ་རིན་པོ་
ཆེ་སྤྱི་ལོ་༡༡༤༣ རབ་བྱུང་བཞི་པ་ཆུ་ཁྱི་ལོར་འཁྲུངས། བྱང་སྟག་ལུང་དུ་ཕེབས་
ནས་གྲུབ་མཐའི་སྲོལ་གཏོད་པས་སྟག་ལུང་བཀའ་བརྒྱུད་ཞེས་པ་བྱུང་།
འགྲོ་མགོན་སློབ་མ་གྲུབ་ཆེན་གླིང་རས་པདྨ་རྡོ་རྗེ་སྤྱི་ལོ་༡༡༢༨.རབ་བྱུང་
གསུམ་པ་ས་སྤྲེལ་ལོར་སྐུ་འཁྲུངས། ཁོང་གི་སློབ་རྒྱུད་ལ་སྟོད་འབྲུག་དང་སྨད་
འབྲུག་བར་འབྲུག་སོགས་བྱུང་།



འགྲོ་མགོན་སློབ་མ་ཟྭ་ར་སྐལ་ལྡན་ཡེ་ཤེས་ནི་རབ་བྱུང་གཉིས་པའི་མཇུག་
ཏུ་སྐུ་འཁྲུངས། གཡའ་བཟང་དུ་ཕེབས་པས་གཡའ་བཟང་བཀའ་བརྒྱུད་ཞེས་
པ་བྱུང་།
འགྲོ་མགོན་སློབ་མ་རྒྱལ་ཚ་ཀུན་དགའ་ཤེས་རབ་ནི་སྤྱི་ལོ་ ༡༡ ༡༨ རབ་
བྱུང་གཉིས་པའི་ས་ཁྱི་ལོར་འཁྲུངས་ཤིང་ཁྲོ་ཕུ་བཀའ་བརྒྱུད་ཞེས་གསར་གཏོད་
མཛད། །
འགྲོ་མགོན་སློབ་མ་གྱེར་སྒོམ་ཆེན་པོ་སྤྱི་ལོ་ ༡༡༩ ༩ རབ་བྱུང་གཉིས་པའི་
ཤིང་བྱི་ལོར་སྐུ་འཁྲུངས། ཤུག་གསེབ་དུ་ཕེབས་ནས་ཤུག་གསེབ་བཀའ་བརྒྱུད་
ཞེས་བྱུང་ཡང་། ད་ལྟ་རྙིང་མའི་མ་དགོན་དུ་གྱུར།
འགྲོ་མགོན་སློབ་མ་སྨར་ཚང་སངས་རྒྱས་ཡེ་ཤེས་ནི་སྤྱི་ལོ་ ༡༡༣༥རབ་
བྱུང་གཉིས་པ་ཤིང་ཡོས་ལོར་སྐུ་འཁྲུངས། སྨར་བ་བཀའ་བརྒྱུད་བྱུང་ཡང་ད་ལྟ་
མེད། །
འགྲོ་མགོན་སློབ་མ་སངས་རྒྱས་ཡེལ་བ་སྤྱི་ལོ་ ༡༡༣ ༩ རབ་བྱུང་གཉིས་
པའི་ཤིང་སྟག་ལོར་སྐུ་འཁྲུངས་ནས་ཡེལ་བ་བཀའ་བརྒྱུད་ཞེས་པ་དར་འཕེལ་
བྱུང་ཡང་ད་ལྟ་མེད།།
ཤངས་པ་བཀའ་བརྒྱུད་ནི་ཁྱུང་པོ་རྣལ་འབྱོར་པས་སྲོལ་བཏོད་བ་ཡིན་
ཞིང༌། ཁོང་ནི་སྤྱི་ལོ་༩༩༠རབ་བྱུང་གཉིས་པ་ལྕགས་སྟག་ལོ་འཁྲུངས། རྒྱ་
གར་དུ་བྱོན་ནས་ནེ་གུ་མ་སོགས་ལས་བརྒྱུད་པའི་ཆོས་སྲོག་ཏུ་བཟུང་བས་ཤངས་
པ་བཀའ་བརྒྱུད་པའི་ཆོས་སྲོལ་དེ་བྱུང་།
ཞི་བྱེད་པ་ནི་འཕགས་ཡུལ་གྱི་གྲུབ་ཐོབ་དམ་པ་སངས་རྒྱས་བོད་དུ་ཕེབས་
ནས་ཞི་བྱེད་པའི་གྲུབ་མཐའི་སྲོལ་ཚུགས། ཆོས་བརྒྱུད་འདི་ལ་སྔ་དར་ཕྱི་དར་
བར་དར་སོགས་བྱུང་ཡང་རྐང་འཕེལ་བ་ནི་དེ་ཙམ་བྱུང་མེད།
ཇོ་ནང་བཀའ་བརྒྱུད་པ་ནི་ཡུ་མོ་མི་བསྐྱོད་རྡོ་རྗེ་ལས་བྱུང་ཞིང་དོལ་པོ་



ཤེས་རབ་རྒྱལ་མཚན་གྱི་སྐབས་དར་འཕེལ་བྱུང་། ཁོང་ནི་སྤྱི་ལོ་ ༡༢ེ ༢ རབ་
བྱུང་ལྔ་པའི་ཆུ་འབྲུག་ལོ་སྐུ་འཁྲུངས། ངམ་ རིང་ ཇོ་མོ་ནང་གི་དགོན་ པར་
བཞུགས་པས་ཇོ་ནང་པ་ཞེས་གྲགས། དུས་འཁོར་ལ་གཙོ་བོ་མཛད། དབུ་མ་
གཞན་སྟོང་པའི་ལྟ་གྲུབ་འཛིན། ཞ་ལུའི་ལུགས་ཡང་དགེ་བཤེས་མུ་ཏྲ་བ་ལས་
བརྒྱུད་ནས་གཙོ་བོ་དུས་འཁོར་ལ་མཛད་ཅིང་བོ་དོང་ཕྱོགས་ལས་རྣམ་རྒྱལ་གྱིས་
གྲུབ་མཐའ་ཟུར་དུ་བཏོད་པ་ད་ལྟ་བཞུགས། དཔལ་ས་སྐྱ་པ་ཀུན་དགའ་སྙིང་
པོ་མཆོག་སྤྱི་ལོ་༡༠༣ ༤ རབ་བྱུང་དང་པོའི་ཤིང་ཁྱི་ལོར་སྐུ་འཁྲུངས། འབྲོག་མི་
ལོ་ཙཱ་བ་ལ་གཏུགས་ནས་རྙིང་ཆོས་དོར་བ་དང་གསང་སྔགས་གསར་མ་ཞུས་ནས་
དགོན་པ་བཏབ། རྗེ་ས་སྐྱ་གོང་མ་རྣམ་ལྔ་སོགས་མཁས་པ་མང་དུ་བྱོན་ནས་
ཆོས་སྲིད་གཉིས་ཀར་དར་བའི་རྩེར་སོན། དེ་རྗེས་བླ་བྲང་ཁག་དབར་མ་མཐུན་
ནས་ཉམས་གུད་ཅུང་ཟད་ཕྱིན་ཀྱང་འཕྲིན་ལས་ད་ལྟའང་རྒྱས། རི་བོ་དགེ་ལྡན་
པ་ནི་རྗེ་བླ་མ་བློ་བཟང་གྲགས་པས་སྲོལ་གཏོད། ཁོང་ནི་སྤྱི་ལོ་ ༡༣༥༧རབ་
བྱུང་དྲུག་པའི་མེ་བྱ་ལོ་མདོ་སྨད་ཙོང་ཁའི་ཡུལ་དུ་སྐུ་འཁྲུངས། ཀརྨ་རོལ་བའི་
རྡོར་རྗེ་ལས་རབ་ཏུ་བྱུང༌། དབུས་གཙང་དུ་ཕེབས་ནས་འབྲི་གུང་སྤྱན་སྔ་རིན་
པོ་ཆེའི་ཞབས་དྲུང་དུ་ཡུན་རིང་ཙམ་བཞུགས་པ་དང༌། བོད་ཀྱི་མཁས་གྲུབ་
རྣམས་ཀྱི་ ཞབས་ ལ་ བཏུགས་ ནས་ བཀའ་ གདམས་ གསར་ མ་ ཞེས་ པའི་ རང་
ལུགས་དྲི་མ་མེད་པ་གསར་དུ་གཏོད་ནས། བསྟན་པ་རིན་པོ་ཆེ་འདི་སྟོད་སྨད་
ཀུན་ཏུ་འཕྲིན་ལས་ཤིན་ཏུ་ཆེ་བར་བྱུང་བས། ཞིབ་ཆ་ལོགས་སུ་ཤེས་པར་བྱའོ། །



༄༅།།སུམ་པ་རྒྱལ་ཕྲན།
གངས་ཅན་ནོར་འཛིན་ས་ཡི་དཀྱིལ་འཁོར་དུ།
མི་འཇིགས་སྟོབས་ཀྱིས་ཕྱུག་པའི་རྒྱལ་ཕྲན་ཁྲོད། །
ལྷུན་པོའི་ཏོག་ལྟར་མཐོ་བའི་སུམ་པ་ཞེས། །
འཛིན་མའི་ཁྱོན་དུ་སྙན་པའི་དབྱར་རྔ་ལྡིར།།
སུམ་པ་ཞེས་པ་ནི་བོད་བཙན་པོའི་སྔོན་དུ་བྱུང་བའི་སྟོབས་ལྡན་གྱི་རྒྱལ་
ཕྲན་ཞིག་ཡིན་ཞིང་། 《ཏུན་ཧོང་བོད་ཀྱི་ལོ་རྒྱུས་ཡིག་ཆ་》ཡི་ནང་བོད་དུ་རྒྱལ་
ཕྲན་བཅུ་གཉིས་དང་སིལ་མ་བཞི་བཅུ་ཞེས་བྱུང་བ་ལས། ཡུལ་སུམ་ཡུལ་གྱི་ཡ་
སུམ་ན་རྗེ་འབལ་ལྗི་མང་རུ་ཏི། བློན་པོ་རླངས་དང་ཀམ་གཉིས་ཞེས་བྲིས་སྣང་
ཞིང་། རྒྱའི་ཐང་དེབ་ལས་ནུབ་ཕྱོགས་འཇང་རིགས་ཞེས་པ་དེ་སུམ་པ་འདི་
ཉིད་ཡིན་པར་དེང་གི་མཁས་དབང་ཕལ་ཆེ་བས་སྨྲ། ཐང་དེབ་ལས་བུད་མེད་
ཀྱིས་རྒྱལ་ཕྲན་དེའི་དབང་ཆ་འཛིན་ ཅིང་། རྒྱལ་མོའི་རུས་ལ་ སུམ་ པ་ དང༌།
མིང་ལ་མའོ་ཅད་ཟེར། རྒྱལ་མོ་དང་རྒྱལ་མོ་ཆུང་བ་གཉིས་ཀྱིས་མཉམ་དུ་སྲིད་
དབང་སྐྱོང་། ཉིན་ལྔའི་ནང་སྲིད་དོན་ཐེངས་རེ་གནང་བ་དང༌། རྒྱལ་མོ་ཆུང་
བས་རོགས་འདེགས་མཛད། རྒྱལ་མོ་ཆེ་བ་གྲོངས་ཚེ་ཆུང་བས་སྲིད་བསྐྱངས།
རྒྱལ་མོའི་ཁྱོ་གས་སྲིད་དོན་མི་ཤེས་ཤིང༌། རྒྱལ་མོའི་སྨད་ལ་ཤམ་ཐབ་ནག་པོ་
དང༌། སྟོད་ཐུང་སྔོ་ནག་ཕུ་དུང་ས་ལ་མ་རེག་ཙམ་གྱོན་ཞེས་ བྲིས་པ་དང༌།
ཏུན་ཧོང་ཡིག་ཆ་ལས། སུམ་པ་ནི་བོད་ཀྱི་བྱང་ཤར་སུ་གནས་ཞེས་དང་། ཉེ་
དུས་ཀྱི་ལོ་རྒྱུས་མཁས་དབང་སྐུ་ཞབས་རིན་ནི་ཆང་གིས་དཔྱད་པ་གནང་བས་
འཇང་རིགས་ཀྱི་སུམ་པའི་རྒྱལ་ས་ནི་ཆབ་མདོའི་ས་ཁུལ་འདིར་ཡིན་པར་འདོད།
64



དེ་དང་མཚུངས་པར་ཀོང་སྤྲུལ་རིན་པོ་ཆེ་དང་དུང་དཀར་རིན་པོ་ཆེ་སོགས་ཀྱིས་
ཁམས་ཁུལ་གྱི་ས་ཆ་མང་ཆེ་བ་སུམ་པའི་མངའ་ཁོངས་ཡིན་པར་གསུངས། ཁ་
ཅིག་གིས་སུམ་པ་ནི་ཞང་ཞུང་སྒོ་ཕུག་བར་གསུམ་གྱི་ནང་དུ་བགྲངས་ཀྱང་། བློ་
གཟུ་བོས་བརྟག་ན་བཙན་པོའི་གོང་ནས་རྒྱལ་ཕྲན་བཅུ་གཉིས་དང་སིལ་མ་བཞི་
བཅུ་ཞེས་ཞང་ཞུང་དང་སུམ་པའི་རྒྱལ་བློན་གྱི་མཚན་སོ་སོར་འབྱུང་བར་ཏེ།
ཞང་ཞུང་ངར་བ་རྗེ་བོ་ལིག་སྙ་ཤུར། བློན་པོ་ཁྱུང་པོ་ར་སངས་རྗེ་དང་སྟོང་ལོམ་
མ་རྩེ་གཉིས་ཞེས་དང༌། ཡུལ་སུམ་ཡུལ་གྱི་ཡ་གསུམ་ན། རྗེ་འབའ་རྫི་མང་རུ་ཏི།
བློན་པོ་རླངས་དང་ཀམ་གཉིས་ཞེས་སོ་སོར་དབྱེ་བ་དང་། ཞང་ཞུང་དང་སུམ་
པ་གཉིས་བོད་བཙན་པོའི་མངའ་ཁོངས་སུ་འདུ་སྐབས་སུམ་པ་དང་ཞང་ཞུང་རེ་
རེ་ལྟར་དབང་དུ་བསྡུས་པ་སོགས་ལ་བརྟེན། ཞང་ཞུང་དང་སུམ་པ་གཉིས་བོད་
གདོད་མའི་ཆོས་ལུགས་ཐོག་བོད་ཡུལ་སྤྱི་དང་འདྲ་བར་བོན་ཆོས་སྤྱོད་པ་དང་།
ཆབ་སྲིད་ཐོག་ས་འབྲེལ་ཙམ་ལས་ཞང་ཞུང་སྒོ་ཕུག་བར་གསུམ་ཞེས་པ་དེ་ཆོས་
ལུགས་ཀྱི་བཤད་སྲོལ་ཞིག་མིན་ནམ་སྙམ་པས་དཔྱད་པ་འཚལ། ཕྱིས་སུ་སུམ་
པའི་རྒྱལ་རབས་དེ་ཉིད་མུ་མཐུད་རྒྱུན་གནས་མ་ཐུབ་པས་ས་ཆའི་དབྱེ་མཚམས་
དང༌། རྒྱལ་རབས་དང་བློན་རབས་སོགས་ཞིབ་ཕྲ་མེད་པར་གྱུར་ནས་རྒྱལ་ཕྲན་
གྱི་མིང་ཙམ་ལས་མ་ཐོབ། བཙན་པོའི་གོང་དུ་སུམ་པའི་རྒྱལ་ཕྲན་དེ་སྟོབས་
འབྱོར་ལྡན་ཞིང་ལག་རྩལ་ནི་སྔོན་ཐོན་གྱི་གྲལ་དུ་སླེབས་ཀྱི་ཡོད་པ་དང་། ཤར་
ཕྱོགས་ཐང་དང་། ལྷོ་ཕྱོགས་བོད། ནུབ་ཕྱོགས་ཞང་ཞུང་། བྱང་ཕྱོགས་སོག་
པོ་གཙོས་པའི་རྒྱལ་ཕྲན་ས་ཁུལ་ཁག་དབར། ཕོ་ཉ་གཏོང་རེས་དང་སྐྱེས་བཟང་
འབུལ་རེས་ཡོད་པས་མཐའི་རྒྱལ་ཁབ་རྣམས་དང་འདྲ་མཉམ་གྱི་སྟོབས་ཤུགས་
ལྡན་པར་ཤེས། ལག་རྩལ་ཐོག་ཤིན་ཏུ་མཁས་ཤིང་དར་གོས་སོགས་དར་བས།
སུམ་པའི་རྒྱལ་མོ་རྣམས་དར་གྱི་སྟོད་གོས་ཕུ་དུང་རིང་ཞིང་སྨད་ཤམ་སྔོ་ནག་
གྱོན་ཞེས་རས་ཆ་དང་ཚོང་ལས་ལ་སྤྱོད་པ་དང་། ཕོ་བྲང་དགུ་ཐོག་དང་བདུན་



ཐོག་བཅས་ཡོད་པ་དང༌། རྒྱལ་པོ་གྲི་གུམ་བཙན་པོའི་སྐབས་སུ་སུམ་པའི་ས་
ནས་གོ་ཁྲབ་ཀྱི་ཐོག་མ་བླངས་པར་གྲགས་ཤིང་། རྒྱའི་ཐང་དེབ་ལས་གོ་ཁྲབ་ནི་
མིག་གཉིས་ མ་ གཏོགས་མི་ མཐོང་ ཞིང་། ཤིན་ ཏུ་སྲ་ བས་ གྲིས་མི་ཆོད་པར་
བཤད། སུམ་པ་ལྕགས་རྒྱལ་ཞེས་ལྕགས་རིགས་ལས་སྣོན་ལ་ཤིན་ཏུ་མཁས་ཤིང་
ལག་རྩལ་མཐོན་པོར་སླེབས་པས་ད་ལྟ་ཡང་བར་ཁམས་ཁུལ་དུ་བཞུགས་པའི་
དབུ་ཆེན་རྣམས་ཀྱིས་བོད་གངས་ཅན་གཙོས་པའི་འཛམ་གླིང་ཡུལ་གྲུ་ཁག་ཏུ་
གསེར་ཟངས་ལས་གྲུབ་པའི་སྐུ་གསུང་ཐུགས་རྟེན་མཆོད་ཆས་སོགས་བཞེངས་
བ་གློག་འཕྲུལ་ལ་མ་བརྟེན་པས་གྲགས་པ་ཆེ།
སུམ་པ་ཞེས་པའི་ཡིག་འབྲུ་གཉིས་པོ་འདི་ལ་ཅུང་དཔྱད་ཁུལ་བྱེད་ན།
ཏུན་ཧོང་གཏེར་ཡིག་ལས། ཡུལ་ སུམ་ ཡུལ་ གྱི་ཡ་ སུམ་ན་ཞེས་གསུངས་ པ།
སུམ་ཡུལ་ཞེས་པ་ནི་ཡུལ་ཚོ་གསུམ་ལ་གོ་དགོས་པ་དང་། ཡ་གསུམ་ཞེས་དེ་ལ་
ནན་བཤད་ཀྱིས་ཡུལ་ཚོ་གསུམ་དེ་རང་ཡིན་པར་རྟོགས་དགོས་སྙམ་སྟེ། རྒྱུའི་
ཐང་ཡིག་གསར་རྙིང་ཤོག་གྲངས་༡ ནུབ་ཀྱི་འཇང་གི་རུས་སུ་གཏོགས་པ་དེར་
ཡང་རིགས་བརྒྱ་དང་ལྔ་བཅུ་མཆིས། རྨ་ཆུ་དང་། གཙང་ཆུ། འབྲི་ཆུ། རྒྱལ་
མོ་རྔུལ་ཆུ་བཅས་འབབས་ཡུལ་དུ་བཀྲམས་ཏེ་གནས་ཞེས་པས། ཆུ་ཆེན་བཞིའི་
བར་གསུམ་དུ་གནས་པའི་ཡུལ་ཚོ་གསུམ་ལ་སུམ་པ་ཞེས་འབོད་པའི་ཐ་སྙད་དེ་
བྱུང་བ་ཡིན་ནམ་སྙམ་པས་དཔྱད། དེ་ནས་སུམ་པའི་མཐའ་ཁུལ་ཤར་དུ་ཐང་
དང༌། ལྷོར་བོད། ནུབ་ཏུ་ཞང་ཞུང་དང་གེ་སར་བཅས་ཀྱི་བར་དུ་རྒྱ་བསྐྱེད།
རྒྱ་སྐད་དུ་འཇང་ཞེས་འབོད་དགོས་དོན་ནི་ར་ལུག་འཚོ་སྐྱོང་མཁན་གྱི་མི་ཟེར་
བ་ཡིན་པས། ད་ལྟ་འབྲོག་པ་ཞེས་པ་དང་གཅིག་མཚུངས་ཡིན།
66



༄༅།།བོད་ཀྱི་སྟོང་སྡེ་དྲུག་ཅུར་དབྱེ་བ། །
སྤྱིར་འཇིག་རྟེན་གྱི་ཁམས་འདིར་སྣོད་བཅུད་ཐམས་ཅད་རྟག་པ་དང་
བརྟན་པའི་རང་བཞིན་ཞིག་མིན་ཕྱིན། འཕོ་འགྱུར་འགྲོ་སྲིད་པ་ཞིག་ཡིན་ཏེ།
ཐུ་བྷོད་རྒྱལ་ཕྲན་ནང་ནས་གྲགས་ཆེ་ཤོས་སུམ་པའི་རྒྱལ་ཕྲན་དེ་ཡང་ཉམས་གུད་
དུ་ཕྱིན་ནས་མི་རིང་བར་སྤུར་རྒྱལ་བཙན་པོའི་མངའ་འོག་ཏུ་གྱུར། སྤུར་རྒྱལ་
བཙན་པོའི་རྒྱལ་རབས་དང་པོ་སྲོང་བཙན་སྒམ་པོའི་སྐབས་སུ། སྤུར་རྒྱལ་བོད་
ཀྱི་ཆབ་སྲིད་དང་རིག་གནས། དཔལ་འབྱོར་སོགས་ཉིན་བཞིན་ཡར་རྒྱས་འགྲོ་
བའི་འགོ་ཚུགས། དཔའ་མཛངས་ལྡན་པའི་ཆབ་སྲིད་མཁས་ཅན་དེ་ཉིད་ཀྱིས།
རང་གི་རིགས་རྒྱུད་གཅིག་པུར་གཙིགས་སུ་མ་བཟུང་བར་སྤྱི་དམངས་ཡོངས་ལ་
ཕན་པའི་བྱ་བ་གང་བཟང་བསྒྲུབས་པས། མི་ལོ་ཁྲི་ཁྲག་འགའི་བར་དུ་ཕན་
མེད་བདག་འཛིན་གྱིས་ཁྲག་གི་རྦ་ཀློང་འཁྲུགས་པ་དེ་ཉིད་རྒྱུན་བཅད་པས། མི་
རྣམས་བློ་ཁ་དེ་རུ་ཕྱོགས་ནས་གཅིག་འཇུག་གཉིས་མཐུད་ཀྱིས་སྤུར་རྒྱལ་བཙན་
པོའི་མངའ་ཁོངས་སུ་འདུས། སྐབས་དེར། སུམ་པ་ཡང་དངོས་སུ་འདུས་ཏེ།
ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ་དེབ་ངོས་༦༦ འུང་གི་ལོག་ཏུ་
མྱང་མང་རྗེ་ཞང་སྣང་གིས་སུམ་པ་མཐའ་དག་དམག་གིས་གདབ་མི་དགོས་པར།
ལུག་རྟུག་གིས་སྒྱུ་ཕབ་སྟེ། ལྕེའི་ཐོར་ཐོ་ལ་བརྗོད་ནས། ཁྱིམ་གྲངས་མ་ཤོར་
བར་ཡོངས་ཀྱིས་འབངས་རྣལ་མར་བཀུག་གོ ཞེས་བྱུང་བ་དང༌། གཡུ་ཕྲེང་
དེབ་ངོས་༨༥ལས་གོ་བདེར་བརྗོད་པ་ནི། དེའི་རྗེས་སུ་བཙན་པོའི་བློན་ཆེན་
མང་རྗེ་ཞང་སྣང་གིས་དམག་རྒྱག་མ་དགོས་པར་སུམ་པའི་ཡུལ་ཁམས་ཡོངས་
67



རྫོགས་ཐབས་མཁས་ཀྱི་བྱ་བ་ལ་བརྟེན་ནས། ཚོ་པའི་འགོ་གཙོ་དག་ལ་སྙན་
པའི་གཏམ་དང་ཞི་བའི་གྲོས་བཏབ་སྟེ། ཡུལ་ཚན་སོ་སོར་ཐེམ་དུད་གཅིག་ཀྱང་
ཕྱིར་བྲོས་དང་ཐོར་གྱུར་མེད་པ་བོད་བཙན་པོའི་ཆབ་འབངས་ཁོངས་དངོས་སུ་
བཅུག་ཞེས་པས། བོད་ཀྱི་བཙན་པོ་སྲོང་བཙན་གྱི་སྐུ་ཚེའི་སྟོད་ལ་ས་ཆའི་རྒྱ་
ཁྱོན་ལ་མ་གཞིག་པར་དམག་གི་སྒྲིག་གཞིའི་དབང་གིས་དབུ་རུ། གཡོན་རུ།
གཡས་རུ། རུ་ལག སུམ་པ་རུ་བཅས་ལྔར་དབྱེ་ཞིང་། སུམ་པའི་རུ་ནི་སྤུར་
རྒྱལ་བཙན་ པོས་ མཐའ་ བཞིར་ རྒྱ་ བསྐྱེད་ པའི་ སྐབས་ སུ་ དམག་ དཔུང་ དང་
དཔལ་འབྱོར་གྱི་རྟེན་ས་གཙོ་བོ་ཞིག་ཡིན་ཏེ། ཐང་དེབ་གསར་མ་སུམ་པའི་ལོ་
རྒྱུས་སུ། སུམ་པ་ནི་ཐུ་བྷོད་རྒྱལ་ ཕྲན་ཁྲོད་ཧ་ ཅང་ཆེ་ཤོས་ཡིན་ཞེས་དང༌།
སྟོབས་ལྡན་ཐུ་བྷོད་ཀྱི་དམག་རྒྱག་པར་རྟ་རྒྱབ་ཁལ་གསུམ་གྱི་ཕྱེད་ཀ་ནི་སུམ་པ་
ནས་འཁོ་སྒྲུབ་བྱེད་ཀྱི་ཡོད་ཅེས་དང་། སུམ་པར་དུད་ཚང་ཁྲི་ཕྲག་དང༌། རྫོང་
གཞིས་བརྒྱད་ཅུ་ལྷག་ཡོད་ཅེས་པ་སོགས་གསལ། དེ་ནི་ཡིན་ཏེ། བོད་བཙན་
པོའི་མཐའ་བཞི་རྒྱ་བསྐྱེད་ལ་སུམ་པ་མེད་ན་འགྲོ་ལམ་དང་དམག་སྒར་རྒྱག་ས་
ཡང་མི་དབང༌། སུམ་པའི་སྟོབས་ཤུགས་དང་ས་ཆ་སྟོད་སྨད་ལ་གཞི་བཅོལ་
ནས། ནུབ་ཀྱི་ཞང་ཞུང་། བྱང་གི་གྲུ་གུ། ཤར་གྱི་འ་ཞ་དང་ལྗང་ཡུལ་བཅས་
རིམ་བཞིན་ཡར་ཀླུང་བཙན་པོའི་མངའ་ཁོངས་སུ་བསྡུས་པ་དང་། དེ་བཞིན་
ཤར་གྱི་རྒྱ་ནག ལྷོར་རྒྱ་གར། ནུབ་ཏུ་ཏ་ཟིག བྱང་དུ་ཏུ་རུ་ཀ་སོགས་ལ་
འགྲན་པའི་སྟོབས་ཤུགས་དེ་བྱུང་བ་ཡིན། དཔེར་ན་བོན་གྱི་ལོ་རྒྱུས་ཁག་ལས།
སྲོང་བཙན་གྱིས་ཞང་ཞུང་འདུལ་ཕྱིར་ཉིད་ཀྱི་སྲིང་མོ་སད་མ་དཀར་ཞང་རྒྱལ་ལ་
གནང་ནས། ཞི་བའི་སྒོ་ནས་ཆབ་འབངས་སུ་འགུག་པའི་ཐབས་བཏང་། བོད་
བཙན་པོའི་གཡོ་ཇུས་དེའི་འོག་ཏུ་ཞང་རྒྱལ་མ་ཚུད་པར་སྲས་མོས་བོད་ལ་ཉེན་
ཁ་ཡོད་པའི་བརྡ་འབྱོར། བོད་རྒྱལ་པོས་ཞང་རྒྱལ་སུམ་པ་ལ་འདུན་མར་ཕེབས་
68



སྐབས་དྭངས་ར་དུང་ཕུག་ནས་བཀུག་ནས་དཀྲོངས་ཞེས་གསུངས་ པའི་ཚིག་
རིས་དེ་རྣམས་ལ་བརྟག་ན། བོད་བཙན་པོས་ཞང་རྒྱལ་ལ་ཐད་ཀར་རྒོལ་བའི་
འདེང་ཚོད་མེད་པས། སུམ་པའི་སྟོབས་ཤུགས་ལ་བརྟེན་ནས་བྱུང་བར་མངོན།
ཞང་ཞུང་གི་ས་ཆ་ཚང་མ་བོད་བཙན་པོའི་འོག་ཏུ་ཚུད་རྗེས། ཞང་ཞུང་དེ་ཉིད་
རུ་གཅིག་ལ་བརྩིས་པས་རུ་དྲུག་བྱུང༌། དེ་ནས་རུ་དྲུག་ཅུ་རེ་གཅིག་གི་སྒྲིག་གཞི་
བཙུགས། རུ་ཆེན་དྲུག་གི་ནང་ནས་སུམ་པ་རུ་ལ་ནགས་ཤོད་སྟོང་བུ་ཆུང་དང་
བཅས་པའི་སྟོང་སྡེ་བཅུ་གཅིག་ཞེས་རྒྱ་ཆེ་ཤོས་དང་། དཔའ་རྟགས་མང་ཞིང་
བོད་རྒྱལ་ལ་ལྷག་བསམ་གྱི་སྲི་ཞུ་སྒྲུབ་མཁན་ཞིག་ཡིན། སུམ་པ་དེ་ཉིད་སྔར་
ལས་རྒྱ་ཁྱོན་ཆུང་དུ་ཅུང་ཟད་ཕྱིན་ཏེ། རུ་མཚམས་དབྱེ་སྐབས། དབུས་རྒྱ་
ཤོད་སྟག་པ་ཚལ། ལྷོ་སྨྲ་ཏི་ཆུ་ནག ནུབ་ཡིལ་ཞབས་སྡོང་པོ་ཆེ། བྱང་ནགས་
ཤོད་གཟི་འཕྲང་། ཤར་སྙེ་ཡུལ་བྲེ་ནག་ཅེས་དབྱེ་བས།
དབུས་ཚད་རྒྱ་ཤོད་སྟག་པ་ཚལ་ནི་ད་ལྟ་ སྟོད་ནགས་ཤོད་ན་བུར་སེན་
གསུམ། སྨད་རྒྱ་སྟོང་ལྡིང་དགུ་ཞེས་དཔལ་འབར་ཁོངས་སུ་འདུ་བའི་ལུང་དེར་
ཡིན་ཞིང་། ཕྱིས་ཡི་གེ་འགྱུར་ནས་རྒྱལ་ཤོད་ཞེས་འབྲི་སྲོལ་དར། སྔོན་རྒྱ་ཤོད་
བོན་ལུང་སྐྱ་མོ་ཞེས་འབོད་པའི་ཡུལ་ལུང་འདི་ཡིན་ཏེ། ཡུལ་འདིར་ཤིང་གྲོ་
གའམ་སྟག་པའི་ཚལ་གྱིས་གང་བས་སྟག་པ་ཚལ་དང་ཤར་ནུབ་ཀྱི་དབུས་ཚད་དུ་
བཞག་པས་དབུས་ཚད་རྒྱ་ཤོད་སྟག་པ་ཚལ་ཞེས་པ་དེ་བྱུང་བ་ཡིན།
ལྷོ་སྨྲ་ཏི་ཆུ་ནག་ནི། མདོ་དབུས་ས་ཡི་མཚམས་འཛིན་སྨྲ་ཏི་བྱེ་རག་པ་
(ཟིས་རག་པའི་) ལྷོ་ཕྱོགས། སྨྲ་ཏི་ཆུ་ནག་གམ་ཡུལ་མི་རྣམས་ཀྱིས་ནེའུ་ཆུ་
ནག་ཞེས་འབོད། བཙན་པོའི་དུས་རབས་ནས་བཟུང་མིང་དོན་རྒྱུན་གནས་
འབྱུང་བ། སྔོན་བོད་ཀྱི་ས་ཁྲའི་ཐོག་ཏུ་མདོ་དབུས་ཀྱི་ས་མཚམས་ཡིན་ཞེས་
བཀོད་ཡོད་པ་དང་། སྔོན་གྱི་ཡུལ་མི་རྒན་རབས་རྣམས་ཀྱིས་གནས་དེར། ས་
69



མཚམས་གྱི་ཤིང་བྱང་གཙུགས་པ་མཐོང་བའི་བཤད་སྲོལ་ཡང་ཡོད། གནས་
འདི་ཉིད་ནི་མཐོ་སྒང་གི་ས་ཆ་གྲགས་ཆེ་ཤོས་ཤིག་ཡིན་པས། ལྷ་སའི་སྐྱིད་ཆུ་
སྔོན་མོའི་ཆུ་འགོ་དང་། དངུལ་ཆུའི་ཆུ་ལག་ཆེ་ཤོས་འགའི་འགོ་མ་དང་ཕྱོགས་
བཞིར་ཆུ་བོ་འབབ་པས། སྔོན་ སྡེ་དགེ་ཆོས་རྒྱལ་ བསྟན་ པ་ཚེ་རིང་གིས་ སྡེ་
དགེའི་བཀའ་འགྱུར་ བཞེངས་ནས་ པར་ ཕུད་དེ་འཛམ་ གླིང་ས་ཡི་ གཙུག་ ཏུ་
འབུལ་བའི་ཐུགས་བསྐྱེད་འོག་བཀའ་ཡི་བློན་པོ་གཉིས་བཏང་བས། སྤྱི་ཏི་ལྷ་ཡི་
ལུང་མོ་ཆེར་སླེབས་པས། ཆུ་བོ་རྣམས་ཀྱི་འགོ་མ་ཉི་ཟླ་དང་མཚན་མོ་སྐར་མ་
ཡང་ལག་གི་ལེན་ཐུབ་སྙམ་པ་འདི་འདྲ་བས་འཛམ་གླིང་ས་ཡི་གཙུག་ཏོར་ལྟ་བུ་
ཡིན་པར་ཤེས་ནས། སྡེ་དགེ་ས་སྐྱོང་ལ་ སྙན་གསན་པས་ས་ ཐག་རིང་ཞིང་
བགྲོད་ལམ་ལ་འཕྲང་ཆུ་གསུམ་མང་བས་དཔར་ཕུད་དཀར་ཆག་དེ་འབྱོར་བ་
ལས་བཀའ་འགྱུར་ཆ་ཚང་ དངོས་ སུ་ གདན་དྲངས་མ་ཐུབ། བཀའ་འགྱུར་
བཞུགས་ས་ལ་གཡུ་གོང་མཁན་ཆེན་གདན་དྲངས་ནས་ལྷ་ཁང་ཀ་བ་བཅུ་དྲུག་
ཞིག་ཡུངས་དཀར་གྱི་ས་ཐོག་ཏུ་བཞེངས་ཤིང༌། ཉེ་ཆར་འབྲི་གུང་སྒོ་ཅོག་སྤྲུལ་
སྐུས་བཞེངས་པ་ད་ལྟ་ཞོལ་དཔར་ཁང་བཀའ་འགྱུར་བྱ་བ་འདིའི་ཕུད་གསུམ་པ་
དེ་གནས་འདིར་གདན་དྲངས་ནས་ཐེལ་ཀློག་དང་ལྡན་པའི་ཨ་མཆོད་ཉེར་ལྔས་
དག་འདོན་དང་རབ་གནས་རྒྱས་སྟོན་མཛད་པས་ཀུན་གྱི་ཁྱད་དུ་འཕགས་པའི་
གནས་མཆོག་ཞིག་ལ་བརྩི་ཡི་ཡོད། ལོ་རྒྱུས་པ་ཁག་གཅིག་གིས་སྨེ་ཏི་ཆུ་ནག་ནི་
སྟག་པ་ཚལ་གྱི་ལྷོ་རུ་ཡོད་པར་སྨྲ་བ་དེ་ནི་མི་འཐད་དེ། ཀོང་པོའི་སྟོད་ཁུལ་དུ་
ཡིན་པའི་ཕྱིར། དེ་ནི་ནགས་ཤོད་སྟོད་ཀྱི་ལྷོ་ཕྱོགས་སུ་ནགས་ཤོད་ཚོ་སྡེའི་ས་ཆ་
རུ་ཡིན།
ནུབ་ཡིལ་ཞབས་སྡོང་པོ་ཆེའམ་ཁ་ཅིག་གིས་ཡེལ་རབ་སྡེ་བཞི་ཞེས་བྲིས་
སྣང་བས་ཡིལ་རབ་ཅེས་པ་དེ་དག་པར་སྣང་སྟེ། རྒྱལ་ཕྲན་ཟིང་པོ་རྗེ་སྟག་སྐྱ་
70



པོའི་མངའ་ཁོངས་སུ་ཡེལ་རབས་སྡེ་བཞི་ཞེས་པའི་ས་ཞིག་ཡོད་པ་དེ་ཡིན་སྙམ།
བློན་པོ་བཀའ་ཡི་ཐང་ཡིག་ལས། བོད་ཀྱི་སྟོང་སྡེ་བཤད་པ་ལས། ཡིལ་རབ་
ཟོམ་སྟེང་འགོས་ཀྱི་སྟོང་སྟེ་ཡིན་ཞེས། ཡིལ་རབ་སྡེ་བཞི་ནི་སུམ་པའི་ལྷོ་ནུབ།
ཞང་ཞུང་གི་ཤར་ཁུལ། ཟིང་པོ་རྗེའི་ནུབ་བྱང་སུ་གནས་པ་ཞིག་ཡིན་ནམ་སྙམ་
པས་དཔྱད་པར་འཚལ། བཙན་པོའི་སྐབས་སུ་བོད་དུ་རུ་དྲུག་ལ་ཁོད་བཅའ་
སྐབས། སུམ་པའི་ཁོད་ནི་བྱང་ནམ་ར་ཞ་དོན་གྲམ་པ་ཚལ་དུ་བཅས། ཁོད་
དཔོན་ནི་ཧོར་བྱ་ཡུ་རིང་པོ་ཡིན་ཞེས་པ་ལས་ཁོད་ག་འདྲ་ཞིག་བྱེད་པའི་དོན་མ་
གསལ་ཀྱང་། ཁོད་ཡུལ་ནམ་ ར་ཡིན་པས་ གཏན་ཁེལ་ སུམ་ པའི་ ས་ཆ་ལས་
སྟབས་བདེ་བའི་ས་ཞིག་ཏུ་བཅས་པ་ལས་གཞན་གྱི་སར་ཁོད་བཅའ་མི་སྲིད་པས།
ཡིལ་རབ་ནི་ད་ལྟ་བྱང་གཉན་ཆེན་ཐང་ལྷའི་སྟོད་ཁུལ་དཔལ་མགོན་རྫོང་དང་ཉི་
མ་རྫོང་གཉིས་ཀྱི་ས་ཁུལ་དེར་མིན་ནམ་སྙམ། ཁ་ཅིག་གིས་ཞང་རྒྱལ་བཀྲོངས་
བའི་ས་ཆ་དྭངས་ར་དུང་ཕུག་ཞེས་པ་དེ་ཞང་ཞུང་དང་སུམ་པའི་ ས་འཚམས་
ཡིན་པའང་འདོད། །
བྱང་ནགས་ཤོད་གཟི་འཕྲང་ནི། བོད་བཙན་པོའི་སྐབས་སུ་ནགས་ཤོད་
པས་དཔའ་རྟགས་བཞག་པས་སྦས་སྡེ་བཅུ་གཉིས་ལ་དབང་བསྒྱུར་བ་ཡིན་ལ།
དེབ་ཐེར་འགར་རྒྱལ་སྡེ་བཅུ་གཉིས་ཞེས་བྲིས་པའང་སྣང་། བློན་པོ་སྦས་ཀྱི་སྡེ་
གཞུང་མ་ནི་སྐྱིད་ཆུའི་རྒྱུད་དེར་ཡིན་པས་སྦས་སྡེ་ཞེས་ནགས་ཤོད་པས་དཔོན་
བྱས་པ་མིན་ནམ་སྙམ་ལ། ཡང་དེ་སྐབས་ནགས་ཤོད་ཀྱིས་དཔོན་བྱས་པའི་ཡུལ་
ཚོ་མང་པོ་ཡོད་ནའང་སྟོང་སྡེ་གཅིག་མ་ལོངས་ཙམ་ཡོད་པས་ད་ལྟའི་ཡུས་ཤུལ་
ཁུལ་བར་དབང་བསྒྱུར་བས་མཚམས་དེར་ནགས་ཤོད་གཟི་འཕྲང་ཞེས་པ་ཞིག་
ཡོད་པ་ཡིན་ནམ་སྙམ། གཟི་འཕྲང་ཞེས་པ་ནི། ནགས་ཤོད་ཀྱི་གཙོས་པའི་
མདོ་ཁམས་ཁུལ་གྱི་སྐད་ལ་བ་ཡ་བཏགས་ལ་ཟ་ཞེས་ཀློག་སྲོལ་ཡོད་པས། བྱེ་
71



མའམ་ཟེ་མའི་འཕྲང་ཞེས་པའི་དོན་མིན་ནམ་སྙམ་པས་ཀུན་གྱིས་དཔྱད་པར་ཞུ།
དེ་མིན་ཤར་དུ་རྨ་ཆེན་སྤོམ་ར། ལྷོར་འཛམ་བུའི་ཀླུ་རི། ནུབ་ཏུ་གཉན་ཆེན་
ཐང་ལྷ། བྱང་ལྷ་བཙན་མུ་ནེ་ཞེས་སྐབས་ཤིག་སུམ་ པའི་ སའི་རྒྱ་ཁྱོན་ཡིན་
པའང་གྲགས།
ཤར་གཉེ་ཡུལ་བྲེ་ནག་དང་བུམ་ནག་ཞེས་བྲིས་སྣང་པས། ད་ལྟ་ཉག་བྲེའི་
ས་ཆ་ཡིན་ནམ་སྙམ་པའང་བྱུང་། ལྷག་ཏུ་དབུས་ཚད་རྒྱ་ཤོད་སྟག་པ་ཚལ་དུ་
བཞག་པས་ནུབ་ ཏུ་ཇི་ལྟར་ནར་བ་བཞིན་དུ་ ཤར་དུ་ཡོད་པ་སྨོས་ མ་ དགོས།
ཡང་གལ་པོ་ཆེ་ལ་ནན་ཏན། དམ་པའི་ཆོས་ལ་བརྒྱ་ཚར་ཞེས་པའི་དཔེ་ལྟར།
བོད་བཙན་པོའི་རུ་དྲུག་ལས་སུམ་པ་རུ་ལ་སྟོང་ཁྱབ་རྒྱ་ལྡན་གྱི་སྟོང་སྡེ་ཞེས་པའི་
མིང་ཐོགས་ཚུལ་ལ་དཔྱད་པ་ཞིག་བྱས་ན། ད་ལྟ་རྒྱ་ཤོད་དུ་རྒྱ་སྟོང་ལྡིང་དགུ་
ཞེས་པའི་ལུང་འདིར་ས་མིང་ཞིག་ཆགས་ཡོད་པ་དེར་བོད་བཙན་པོའི་གོང་དང་
དེའི་སྐབས་ཆབ་སྲིད་ཀྱི་ལྟེ་བ་ཞིག་བྱེད་པ་ཡིན་ལས་ཆེ་སྟེ། སུམ་པ་སྟོང་ཁྱབ་རྒྱུ་
ལྡན་གྱི་སྟོང་ སྡེ་ཞེས་པ་ཚིག་ བསྡུས་ པ་རྒྱ་སྟོང་དུ་གྲགས་པ་ཡིན། དཔེར་ན།
གནས་འདི་ནས་ཐོན་པའི་རྗེ་མར་པའི་སློབ་མ་རྒྱ་སྟོང་ཞིག་པོ། འབྲི་གུང་པའི་
ཆོས་སྲས་རྒྱ་སྟོང་ཆོས་རྗེ། ཀརྨ་པའི་སློབ་མ་རྒྱ་སྟོང་ཆོས་བཟང་། རྗེ་རིན་པོ་
ཆེའི་སློབ་མ་རྒྱ་སྟོང་བློ་བཟང་གྲགས་པ་དང་བཅས་ཡུལ་འདི་ནས་ཕེབས་པ་ཤ་
སྟག་ཡིན་པས། རྒྱ་ཤོད་འདི་སུམ་པ་སྟོང་ཁྱབ་རྒྱ་ལྡན་གྱི་སྟོང་སྡེའི་ཆབ་དཔལ་
རིག་གསུམ་གྱི་ལྟེ་གནས་གཙོ་བོ་ཞིག་ཡིན་ཏེ། གྲུབ་ཐོབ་ནག་པོ་དགུང་འཁུར་
གྱི་འཁྲུངས་ཡུལ་རྒྱ་སྟོང་དུ་སུམ་པ་སུམ་ཕྱུག་བྱ་བ་བཅས་ཡོད། ད་ལྟ་ལོ་ངོ་ཉི་
སྟོང་སྔོན་གྱི་བོད་ཀྱི་གནའ་བོའི་འཛུགས་སྐྲུན་གྱི་དཔང་རྟགས་ཕོ་བྲང་ཡུམ་བུ་བླ་
མཁར་དང༌། དེ་མིན་རྗེ་མི་ལའི་སྲས་མཁར་དགུ་ཐོག་སོགས་དང་བཟོ་དབྱིབས་
མཚུངས་པའི་མཁར་རྫོང་། ནགས་ཤོད་ཀ་རོང་སྐེ་ཁང་མདོའི་མཁར་རྙིང་དང་།
12



གཡང་ཤོད་མཁར་འདུང༌། སྔོ་ཁོའི་མཁར་སྐྱ་རྫོང་། བུ་རྫུམ་དཀར་མདོ་བུམ་
པ་སོགས་སུམ་པའི་རྒྱལ་ཕྲན་སྐབས་ཀྱི་བཙན་རྫོང་རྙིང་གྲལ་ཡིན་ངེས་པས་རྗེས་
སུ་ཞིབ་འཇུག་བྱ་ཡུལ་གཙོ་བོ་ཞིག་ཡིན། ཏུན་ཧོང་ཡིག་ཆ་ལས་སུམ་པའི་རྒྱལ་
མོའི་ཕོ་བྲང་དགུ་ཐོག་ཞེས་གསུངས། བཟོ་དབྱིབས་ནི་ཕོ་བྲང་ཡུམ་བུ་བླ་མཁར་
སོགས་མཇལ་བས་ཤེས་ནུས།
སུམ་པའི་མངའ་ཁོངས་རྩེ་མཐོན་དང༌། ཕོ་མཐོང་གཉིས། རྒོད་ཚང་
སྟོད་སྨད་གཉིས། འཇོངས་སྟོད་འཇོངས་སྨད་གཉིས། དྲེ་སྟོད་དེ་སྨད་གཉིས།
ནགས་ཤོད་སྟོང་བུ་ཆུང་བཅས་(ལྡེ་བུའི་ཆོས་འབྱུང་ཤོག་ གྲངས་ ༢ ༥༩ལས་
འཛོམ་སྟོད་འཛོམ་སྨད་གཉིས། ཏྲེ་སྟོད་ཏྲེ་སྨད་གཉིས་ཞེས་ཡང་གསུངས་）
སྟོང་སྡེ་བཅུ་གཅིག་ལས་ད་ལྟ་ནགས་ཤོད་ སྟོང་བུ་ཆུང་གཅིག་པུ་ ས་མིང་མ་
འགྱུར་བར་གནས་པ་ལས། གཞན་བཅུ་ད་ལྟ་འདི་ཡིན་བྱ་བ་མ་མཐོང་བས།
ཕྱིས་སུ་མདོ་ཁམས་ཁུལ་གྱི་ས་རྒྱུས་ཡོད་མཁན་དང་མཁས་དབང་རྣམས་ཀྱིས་
ཐུགས་ལ་འཛིན་པར་ཞུ།
73



༄༅།།བར་གྱི་དཔའ་སྡེ་ནགས་ཤོད་སྟོང་བུ་ཆུང་།
སྟོབས་ཀྱི་འཁོར་ལོ་བསྒྱུར་བའི་དཔུང་ཚོགས་ལྟར།།
ཁྲོས་པའི་ཉམས་དང་དཔའ་བའི་ཀི་སྒྲ་ཡིས།
ཕ་རོལ་དགྲ་སྙིང་ལྐོག་མར་འབྱིན་པ་བྱེད། །
དཔུང་བཙན་བར་གྱི་དཔའ་སྡེ་སྟོང་བུ་ཆུང་།
ཞེས་མདོ་ཁམས་ཤོད་ཆེན་བཅོ་བརྒྱད་ཀྱི་དབུ་རྩེ། ཆུ་བོ་རྒྱལ་མོ་དངུལ་
ཆུའི་འགོ་བོ། ནགས་ཤོད་སྨན་ལྗོངས་ཕྱུག་མོ་འདི་ཉིད་ནི། ཤར་གྱི་ཇོ་བོ་
དཔལ་འཛོམས། གཡུ་འབྲུག་ཚངས་ནས་ལངས་འདྲ། ལྷོ་ཡི་འཛམ་བུའི་ཀླུ་རི།
དུང་སེང་གཡུ་རལ་བསེག་འདྲ། ནུབ་གྱི་རི་ཆེན་ནགས་ལྷ། མཁའ་ལྡིང་ནམ་
འཕངས་གཅོད་འདྲ། བྱང་གི་མེ་མོ་རག་ཁྲོམ། རྒྱ་སྟག་ཚང་ནས་ལངས་འདྲ།
དེ་མིན་གངས་རི་དང་རྫ་རི་ནགས་རི་སོགས་མི་ཆེན་གྲལ་ལ་ཚོགས་འདྲའི་དབུས་
སུ་མཚོ་དང་མཚེའུ་སྨན་ལྗོངས་རྣམ་ པར་བཀྲ་ཞིང་། གཏེར་ གྱིས་ གང་བའི་
གཞོང་པ་ཞིག་དང་མཚུངས་པས་གནས་འདིར་འགྲོ་བ་མིའི་རིགས་ནི་བོད་སྤྱི་
མཚུངས་ལྟར་ཡིན་ལ་ལྷག་ཏུ་རི་བོ་ཧིན་མ་ལ་ཡ་འབུར་དུ་མ་དོད་པའི་གོང་གི་
སྐབས་སུ་བྱུང་བའི་རྐྱང་སུག་པ་གསུམ་ལྡན་གྱི་འགྱུར་རྡོའི་རྗེས་ཤུལ་ད་ལྟ་ཤག་
སྦྲང་ངུ་ཟམ་སོ་ལ་ཡོད་པས་དེ་བས་ཆེས་སྔ་མོ་ནས་སྲོག་ཆགས་ཀྱི་རིགས་བྱུང་བ་
དཔང་རྟགས་ཤིག་ཡིན། 《IS E X EE》ནག་ཆུ་ས་ཁོངས་ལོ་རྒྱུས་དེབ་
ལས་གསལ། གནས་འདིར་བར་གྱི་དཔའ་སྡེ་ནགས་ཤོད་སྟོང་བུ་ཆུང་ཡིན་པར་
ནི་བོད་ཀྱི་ཆོས་འབྱུང་ཆེན་མོ་ཁག་ཏུ་ཡུལ་ལུང་འདིའི་མིང་དུ་ནགས་ཤོད་ཅེས་
རྒྱུན་གནས་དང་། མཐའ་སྐོར་གྱི་ས་ཆ་ཁག་བཅས་ཀྱིས་ཤེས་རྟོགས་ཐུབ་ལ།
14



ལྷག་ཏུ་ནགས་ལྷའི་ལྷ་བསང་《འདོད་འབྱུང་ནོར་བུའི་བང་མཛོད་》ལས། ཡུལ་
ནི་ནགས་ཤོད་སྟོང་བུ་ཆུང་། ཕུ་གསུམ་དཔག་བསམ་རྒྱས་པ་འདྲ། མདའ་
གསུམ་ཡོལ་བ་བྲེལ་བ་འདྲ། རི་བྲག་མཚོན་ཆ་གཟེང་བ་འདྲ་ཞེས་གསུངས་པ་
དང༌། གཞན་ཡང་རླངས་ཀྱི་པོ་ཏི་སེ་རུ་ལས། རླངས་ཀྱི་གདུངས་རྒྱུད་དེ་ཉིད་
འོད་གསལ་ལྷ་ནས་ཆད་པའི་གནམ་ལྷ་མཆེད་བརྒྱད་སོགས་རིམ་པར་བྱུང་ཞིང་།
ཁྱད་པར་རླངས་ཀྱི་ཡབ་མེས་སམ་མང་སྡོམ་སྟག་བཙན་གྱི་སྐབས་སུ། རླངས་ཀྱི་
པོ་ཏི་སེ་རུ་དེབ་ངོས་ ༡༠ ལྷའི་གསུངས་ནས། རང་རེ་ལྷ་སྲས་མཆེད་བརྒྱད་
ཀྱི། ཁྱེད་ནི་མི་ཡི་སྲས་སུ་སྤྲུལ། བུ་དང་སྲས་མེད་ཐུགས་ཆད་ན། ཟླ་བ་བཅུ་
གསུམ་སྒྲུབ་པ་མཛོད། ཡི་དམ་སྒོམ་ལ་གསང་སྔགས་སྒྲོངས། ལོ་གསར་ཟླ་བ་
བཅུ་གསུམ་ལ། ལྷ་རི་གཉན་པོའི་ཅན་དུ་བྱོན། བསང་དང་མཆོད་པ་གསོལ་
བ་ཐོབ། ལྷ་ཡི་སྲས་མོ་གྲུབ་སྟེ་ཡོང་། ལྷ་ཚངས་སྲས་མོ་གྲུབ་པ་ན། ལྷ་ཡི་སྲས་
ལ་མི་ཡི་རྒྱུད། རིགས་རྒྱུད་ཁྱད་དུ་འཕགས་པར་ཡོང་། མི་རབས་བདུན་ཅུ་རྩ་
གསུམ་བར། བླ་མ་མི་དཔོན་རྒྱུན་མི་ཆད། སེམས་ཅན་ཀུན་གྱི་འདྲེན་པ་དང་།
དཔའ་བོ་ རྒྱལ་ ཁམས་འདུལ་ བ་ དང༌། གྲགས་ པས་ ས་ སྟེང་ ཁེངས་ པ་ཡོང་།
རྒྱུད་པ་གང་གིས་ཐོབ་པ་དང༌། རྒྱུད་ཀྱི་སྒྲུབ་པ་གང་བྱེད་རྣམས། འདི་ནས་
འཕོས་ནས་ལྷ་རུ་འཁྲུངས། ཞེས་དང་། ལོ་གསར་ཟླ་བ་བཅུ་གསུམ་ལ། ཡུལ་
ནི་མྱང་དགུ་ལྷ་ཡུལ་ན། རྫ་རི་སྨུག་པོ་གཡག་འགྱིང་པ་འདྲ་བ་ཞིག་གི་རྩར་བྱོན།
སྐུ་ལ་དར་དཀར་ན་བཟའ་གསོལ། དབུ་ལ་ཤེར་ གྱི་ལ་ཐོད་བཅིངས། ཞེས་
སོགས་མང་པོ་གསུངས་པས། ལྷ་ཡི་ལུང་ལྟར་མང་ལྡོམ་སྟག་བཙན་ལྷ་རིའི་
མགུལ་དུ་ཕྱིན་ནས་ལྷ་ཚངས་པའི་སྲས་མོ་དང་སྦྱོར་བས། ཕྱི་ལོར་གནས་དེར་
བུ་ལེན་པ་གསུངས་ཀྱང་། མང་སྡོམ་གྱིས་དུས་ལས་ཡོལ་བས། ཚངས་པའི་
སྲས་མོས་སྲས་དེ་ ལྷ་རིའི་ཁོངས་གསེང་དུ་བཞག་པས། ཡབ་མང་ལྡོམ་སྟག་
བཙན་གྱིས་དྲན་སོས་ནས་ཕེབས་པས། སྲས་མ་ཤི་བར་སེང་གེ་དང་རྒོད་ཀྱིས་



བསྲུང་ནས་རླངས་པ་ཕྱུར་རེ་འདུག་པས། ཡབ་ཀྱིས་རླངས་སོ་རླངས་སོ་ཞེས་
ཐུགས་དགྱེས་ པས་རླངས་ ཐོག ད་ལྟ་ མཁས་ དབང་ རྣམས་ ཀྱིས་རླངས་ཀྱི་
འཁྲུངས་ཡུལ་ཕྱོགས་འདིར་ཡིན་པར་འདོད། ལྷ་རི་གཉན་པོའམ་རྫ་རི་སྨུག་པོ་
གཡག་འགྱིང་བ་འདྲ་བ་ཞེས་པ་དེ་ནི་ནགས་ཤོད་ཀྱི་ལྷ་རི་སྨུག་པོ་ནགས་ལྷ་ཛམ་
བྷའི་ཁོངས་གསེང་དུ་ཡིན་པར་སྙམ།
《ཏུང་ཧོང་ཡིག་ཚང་ལས་》ཡུལ་སུམ་ཡུལ་གྱི་ཡ་གསུམ་ན། རྗེ་འབལ་རྗེ་
མར་རུ་ ཏི་ དང༌། བློན་ པོ་ རླངས་ དང་ ཀམ་ གཉིས་ ཞེས་ པས། རླངས་ ཀྱི་
གདུངས་རྒྱུད་ཀྱིས་སུམ་པའི་བཀའ་བློན་ཡིན་པ་དང་། ནགས་སོག་ཤག་གསུམ་
གྱི་སྤྱི་དཔོན་ཡིན་ཏེ་དེ་རྗེས་རླངས་ཀྱི་གྲུབ་ཐོབ་བྱང་ཆུབ་འདྲེ་འཁོར་མཆོག་སྤྱི་
ལོ་༩༦ེས་སྦྲུལ་ལོར་འཁྲུངས་ཤིང་། རླངས་ཀྱི་པོ་ཏི་སེ་རུ་དེབ་ངོས་༥༣ནགས་
སོག་ཤག་གི་བཅས་པ། རྣལ་འབྱོར་ང་ཡི་ཕ་ཡུལ་ཡིན། ཤ་ཉེ་རུས་ཐོག་དེ་ན་
ཡོད། སྔར་ཡང་ཕ་ཡུལ་ངོ་བོ་འདུག ད་འང་ཕ་ཡུལ་བྱེད་པ་ཡིན་ཞེས་ནགས་
ཤོད་དང་སོག་ཤོད། ཤག་ཆུ་གསུམ་ལ་ནགས་སོག་ཤག་གསུམ་ཞེས་འབོད་པ་
དང༌། གཞན་ཡང་ནགས་སོག་སུམ་མདོར་ལོ་གསུམ་སྒྲུབ་པ་བཞུགས། ཞེས་
དང་མགུར་ལས། ནགས་སོག་གཉིས་ཀྱི་ཁ་བར་ན། ང་བཞིན་གྲུབ་པ་ཐོབ་པ་
དེ་ཞེས་པས་གཙོ་བོ་སྒྲུབ་གནས་ཆགས་རིའམ་ཁམས་ཀྱི་དུར་བ་རི་འདི་ཡིན་པ་
དང༌། བོད་སིལ་བུའི་དུས་བསྟན་པ་ཕྱི་དར་གྱི་སྐབས་སུ་གནས་འདིར་གསང་
སྔགས་རྙིང་མའི་གྲུབ་པ་ཐོབ་པ་ཡིན་ཞིང་། འཁྲུངས་ཡུལ་ཡང་འདིར་ཡིན་པར་
ངེས། མཐར་སྤྱི་ལོ་༡༠༧༦མེ་འབྲུག་ལོར་སྐུ་མྱ་ངན་ལས་འདས། རླངས་ཀྱི་པོ་
ཏི་སེ་རུ་ལྕགས་པར་ལྡེབ་ ༣ ༡ལས། སྟོང་ཚང་ཇོ་བོ་སྤུན་བུ་དེས། ནགས་སོག་
ཤག་གསུམ་གྱི་སྤྱི་དཔོན་བྱས་པས། ཡུལ་འཛིན་སྔ་བར་བཤད་པས་ཡུལ་འདི་
དང་པོ་རླངས་གི་གདུང་རྒྱུད་ནས་འཛིན་པར་ཤེས། ལྡེའུ་ཆོས་འབྱུང་དེབ་ངོས་
༢༧༩བར་གྱི་དཔའ་སྡེ་ནི། རི་སྤེན་མ་ལུང་གི་ཡར་བཅད། ཆགས་སྒོ་དང་
76



པས་མར་པའི་ (ཆ་སྐོར་དར་བས་མར་བཅད་པའི་）ཡུལ་དེ་ན་རྒྱལ་སྡེ་བཅུ་
གཉིས་ལ་(རྔས་སྡེ་བཅུ་གཉིས་)། ནགས་ཤོད་སྟོང་བུ་ཆུང་གིས་དཔོན་བྱས་ཏེ།
ལྗང་མོ་ཐག་མདུང་ཅན་གླང་པོ་ཆེའི་མདུང་ཁུར་ཏེ། དམག་དང་བཅས་ནས་
འོངས་པ་ལ། འཐབ་པའི་དཔའ་རྟགས་རལ་གྲི་ལ་རི་མོ་བྲིས། དུར་རྒྱགས་
ལྟོར་ཟོས། ཚ་ལེབ་རྒྱབ་ཏུ་གོན། སླར་མི་ལྡོག་པའི་བསམ་པ་དང་བཅས་ཏེ།
དཔའ་བོའི་རལ་ཁ་བྱས་པ་ན་དཔའ་བའོ་ཞེས་དང་། རླངས་ཀྱི་པོ་ཏི་སེ་རུ་དེབ་
ངོས་༢༢ རླངས་དོ་ཞེས་ལྷ་རུ་གཡུ་དགུང་པོ་དེ་མཆོད་ནས། ལྗང་ལ་དམག་
བྱས། ལྗང་གི་ཐོག་མདའ་ནག་པོ་དེ་བཏེགས། ལྗང་མི་དུག་ཅན་གྱི་མིག་དེ་
ཕྱུང༌། དེའི་དཔའ་རྟགས་སུ་ལྗང་གི་རལ་གྲི་ངོ་དེ་དང་། འོད་འབར་མ་དེ་ཐོབ་
པས་དེ་བས་ནག་པོ་ལྗང་གི་འདུལ་དཔོན་ཡང་ལྷ་རིགས་རླངས་ཡིན་གསུངས་པ་
བཞིན་བོད་བཙན་པོའི་དམག་དཔུང་སུམ་པའི་ཤར་ལྷོ་གནས་པའི་ལྗང་ཡུལ་ལ་
དམག་དྲངས་ སྐབས། ཤིན་ ཏུ་དཔའ་རྩལ་ཆེ་ བའི་ ལྗང་ མོ་ ཐག་ མདུང༌ ཅན་
དམག་བསེབ་ཏུ་རྒྱུགས་པ་ལ། ནགས་ཤོད་པས་རལ་གྲིའི་ཤུབས་བཅག་པའམ་
རི་མོ་བྲིས་ནས་སླར་མི་བཀོལ་བར་ཐག་བཅད། དུར་རྒྱག་ལྟོར་ཟས་ཞེས་ཟས་
ཀྱི་ཐ་མ་ཡིན་པར་ངེས་ཆོད། ཚེ་སློག་རྒྱབ་ཏུ་གོན་ཞེས་པ་གོས་ཀྱི་ཐ་མ་ཡིན་རྒྱུ་
ངེས་ཆོད་ཅེས་པས། སླར་མི་ལྡོག་པའི་སེམས་ཐག་བཅད་ནས་དམག་ལ་རྒྱུག་
པས་ལྗང་མོ་ཐག་མདུང་ཅན་ཚར་བཅད་ནས་ལྗང་ཡུལ་དབང་དུ་བསྡུས་པས་
བར་གྱི་དཔའ་སྡེ་ཞེས་མཚན་སྙན་སྲིད་མཐར་མི་ཉམས་པའི་ཕྱིར་དུ་བོད་བཙན་
པོས་བསྟོད་པ་གསུམ་གྱིས་བསྟོད། བོད་བཙན་པོའི་ཁྲིམས་སྲོལ་ལས། དཔའ་
བོ་སྟག་གིས་མ་བསྟོད་ན། དཔའ་བར་བྱེད་པའི་རུ་མ་མེད། མཛངས་མ་ཡིག་
ཚང་གིས་མ་བསྟོད་ན། ཕྱིན་ཆད་མཛངས་ངན་ཤན་མི་ཕྱེད། ལེགས་པ་བྱ་
དགས་མ་བསྟོད་ན། སླན་ཆད་ལེགས་པ་སུ་ཡིས་བྱེད། ཅེས་དང༌། དགྲ་ལྷའི་
བསང་གསོལ་ཁག་ལས། དཔའ་བོ་སྟག་གི་ཆ་ག་ཅན། ངར་མ་གཟིགས་ཀྱི་



ཐིག་ལེས་རྒྱན་ཞེས་པས། དམིགས་བསལ་ཅན་དཔའ་ངར་ཆེ་བ་སྟག་གཟིག་
དང་མཚུངས་པར་བསྟོད་པ་ཡིན། བར་གྱི་དཔའ་སྟེ་ནགས་ཤོད་སྟོང་བུ་ཆུང་ནི་
ཅུང་ཞིག་སྟོང་ཁ་མ་ལོངས་ཀྱང༌། ལྗང་ཡུལ་བཏུལ་སྐབས་དཔའ་རྟགས་དགུང་
ལ་བཞག་པས་དཔའ་བའི་རྟགས་སུ་སྟག་སློག ངར་བའི་རྟགས་སུ་གཟིག་སློག་
སོགས་གནང་། དེ་ནས་རིམ་པར་སྟག་གཟིག་གི་པགས་པས་གོས་མཐར་ཆ་ག་
སྤྲོད་སྲོལ་བྱུང་བས་གླིང་སྒྲུང་ལས་ཀྱང་། དམག་སྟག་ཤམ་ཅན་ལ་བརྒྱ་ཚོ་གཅིག
དམག་གཟིག་ཤམ་ཅན་ལ་བརྒྱ་ཚོ་གཅིག་ཅེས་དང་། རིམ་བཞིན་སྡེ་ཚོའི་དཔོན་
དང༌། དགོན་པའི་སྡེ་པ་ལ་ཡང་ སྟག་གདན་སོགས་རིམ་པར་དར། བཙན་
པོས་མི་སྡར་མ་ལ། སྨད་པ་གསུམ་ལས། སྡར་མ་ལ་ཞུས་མ་དམད་ན། དཔའ་
དང་སྡར་མ་ཤན་མི་ཕྱེད་ཅེས། སྡར་མ་ལ་བྲོས་རྒྱག་མཁན་ལ་ཝ་ཞུ་བསྐོན་ནས་
མི་རྣམས་ཀྱིས་མཚང་འབྲུ་བྱེད་པ་ཡིན་པས། བཙན་པོའི་རྒྱལ་རབས་སྔར་ནས་
ཉམས་ནའང་དཔའ་རྟགས་དང་དམད་རྟགས་གཉིས་ཀར་ད་ལྟའི་བར་དུ་དུས་
སྟོན་གྱི་ཟབ་འཕྱོར་དུ་སོང་། མདོ་སྟོད་སྨད་བར་གསུམ་ས་ཁུལ་རྣམས་བཙན་
པོའི་དྲག་པོ་དམག་གི་རྟེན་གཞི་ཡིན་པས་དེའི་དབང་གི་ད་ལྟའང་སྟག་གཟིག་གི་
པགས་པ་དང་ཝ་ཞྭ། མཚོན་ཆ་འདོགས་པ་ལ་དགའ་ཞིང་མཚོན་ཆ་དང་མི་
འབྲལ་བ་ནི་སྔོན་གྱི་གོམས་གཤིས་ཡིན་པ་སྨོས་མ་དགོས།
ལོ་རྒྱུས་མཁས་དབང་ཁག་གཅིག་གིས། དཔལ་སྡེ་གསུམ་གྱི་མཐའ་ཡི་སོ་
ཁ་སྲུང་ཞེས་པའི་ཚིག་རིས་ལ་ལྟས་ནས། དཔའ་སྡེ་གསུམ་དེ་བོད་ཀྱི་མཐའ་
ཁུལ་གྱི་ས་ཆ་ཞིག་ལ་ངོས་འཛིན་མཁན་ཡང་བྱུང་ཏེ། དཔེར་ན། མཁས་
དབང་དོན་གྲུབ་རྒྱལ་གྱིས་གསུངས་འབུམ་བོད་གསུམ་པའི་ཤོག་ངོས་༢ ༡༤ ལས།
བར་གྱི་དཔའ་སྡེ་ཞེས་འབོད། དེའི་ས་ཆ་ནི་ད་ལྟ་ཟི་ཁྲོན་ཞིང་ཆེན་གྱི་དཀར་
མཛེས་དང་། ཡུན་ནན་ཞིང་ཆེན་བདེ་ཆེན་རྫོང་། བོད་རང་སྐྱོང་ལྗོངས་ཀྱི་
ཆབ་མདོ་ས་ཁུལ་བཅས་ཡིན་ནམ་སྙམ་ཞེས་བྲིས་ པས། དེ་ལྟར་མ་ཡིན་ཏེ།
78



བོད་ཀྱི་སྟོང་སྟེ་རེ་གཅིག་ལས་བར་གྱི་དཔའ་སྡེ་དེ་ཉིད་དཔའ་རྟགས་དགུང་ལ་
བཞག་པས། མཐའ་ཡི་སོ་ཁ་བསྲུང་བའི་དམག་དཔུང་དམིགས་གསལ་ཅན་
ཞིག་ཡིན་པས་དེ་ལྟར་བཏགས་པ་དང་། བཙན་པོས་ལྗང་ལ་དམག་དྲངས་
སྐབས་ལྗང་བཏུལ་བ་ལས། ལྗང་དང་ས་མཚམས་ཡིན་པ་མི་ཁྱབ་སྟེ། དཔེར་
ན་སྨད་ཀྱི་དཔའ་སྡེ་ཕྱུག་མཚམས་ནི་དབུ་རུ་སྟོད་ཀྱི་སྟོང་སྡེའི་ནང་ཚན་ཡིན་
པས་སོ། བར་གྱི་དཔའ་སྡེ་ནགས་ཤོད་སྟོང་བུ་ཆུང་ཞེས་པ་ནི་ས་ཆའི་དམག་
དཔུང་གི་མིང་ལས་དམག་གི་དཔོན་གྱི་མཚན་མ་ཡིན་ཏེ། དེའི་སྐབས་སུ་དམག་
དཔོན་ནི། རླངས་ པོ་ཏི་ སེ་རུ་ དེབ་ ངོས་ ༣༢ རླངས་ དོ་ ཞེས་ ལྷ་ རུ་ གཡུ་
དགུངས་པ་དེ་མཆོད་ནས། ལྗང་ལ་དམག་བྱས། ལྗང་གི་ཐོག་མདའ་ནག་པོ་
དེ་བཏེགས། ལྗང་མི་དུག་ཅན་གྱི་མིག་དེ་ཕྱུང་ཞེས་པས། དཔོན་གྱི་མཚན་ལ་
རླངས་དོ་ཞེས་འབོད་པ་དེ་ཡིན་པར་ངེས།
ནགས་ཤོད་ཅེས་པ་ནི་ཤིང་ནགས་ཀྱིས་རི་ཀླུང་མེད་པར་གང་ཞིང་རྩི་ཤིང་
མེ་ཏོག་དང་སྨན་རིགས་ཀྱི་དྲི་བསུང་དང་ལྡན་པའི་ཤོད་དུ་གནས་པའི་ཡུལ་སྡེ་
ལ་ནགས་ཤོད་ཅེས་འབོད་ལ། ཡུལ་སྐྱོང་ནགས་ལྷ་ཛམ་བྷའི་བསང་གསོལ་རྒྱས་
པ་ལས། ཡུལ་ནི་ནགས་ཤོད་སྟོང་བུ་ཆུང་། ཕུ་གསུམ་དཔག་བསམ་རྒྱས་པ་
འདྲ། མདའ་གསུམ་ཡོལ་བ་འབྲེལ་བ་འདྲ་ཞེས་གསུངས་པ་ལྟར། ཕུ་གསུམ་
ཐམས་ཅད་ ལ་ ཡངས་ པས་ གཙང་ པོའི་ གཡས་ གཡོན་ ནས་ ལུང་ ལག་ དཔག་
བསམ་ཤིང་གི་ལོ་མ་རྒྱས་པ་ལྟར་འབྲོག་ས་བཟང་ཞིང་རྟ་ནོར་ལུག་གིས་རྩྭ་ཐང་
གང་། མདའ་རྣམས་ཡོལ་བ་འབྲེལ་འདྲ་ཞེས་རོང་གཞི་དོག་པ་ཆུ་བྲག་འཐབ་
ཅིང་ནགས་ཚལ་སྟུག་པས། སྔོན་བཀའ་གདམས་དགོན་ཆེན་རིན་ཆེན་སྒང་
དང་། བྱ་ཡུལ་ ལྷ་ཁང་བཅས་བཞེངས་ སྐབས་ ཤིང་རྣམས་ནགས་ཤོད་ནས་
དྲངས་པ་དང་། དབུ་རུ་བྱང་སྟག་ལུང་ལྷ་ཁང་དམར་འགྱེད་བཞེངས་སྐབས་
ཤིང་ཆ་རྣམས་ནགས་ཤོད་ཀ་རོང་སྟོད་ནས་དྲངས་ཚུལ་གསུངས་པ་དང༌། ད་
79



ལྟའི་རྫོང་ཁུལ་འདིར་སྔར་ནགས་ར་ལྤགས་ཐང་ཞེས་ཤིང་ནགས་ཀྱིས་གང་བར་
བཤད། རྒྱལ་པོ་བཀའ་ཆེམས་དེབ་ངོས་ ༡༩༧ལས། བློན་པོ་མགར་ཁམས་
སྟོད་ནགས་ཤོད་སྟོད་སྙེ་བོ་ནགས་སུ་སླེབས་པ་དང༌། ནགས་ཤོད་དུ་ཨོ་ཅོང་
（ཀོང་ཇོ་)འཁོར་བཅས་འདུག་པ་ཐུགས་དགྱེས་སོ། ཞེས་གསུངས་པ་ལས་
སྔོན་དུས་སུ་ཀ་རོང་ཕུ་དང༌། ནགས་ཤོད་སྟོད་རྣམས་སུ་ད་ལྟ་ལས་ཤིང་ནགས་
སྡུག་པར་ཤེས་པས་ཡུལ་འདི་ལ་ནགས་ཤོད་ཅེས་འབོད། ཉེ་རབས་སུ་རིག་
གསར་གཡས་གཡོན་དུ་ཚོད་འཛིན་མེད་པར་ལོ་ངོ་སྟོང་ཕྲག་གི་སྔོན་ནས་བསྲུང་
སྐྱོབ་བྱས་པའི་གདོད་མའི་ནགས་ཚལ་རྣམས་ལ་གཏོར་སྐྱོན་ཚབས་ཆེན་བཏང་
ནས་ཤིང་ནགས་ཀྱི་ཤུལ་ཙམ་མེད་པ། སྨུག་ལྟེམས་མེར་གང་བའི་ས་ཆ་དེ་ཉིད་
ད་ལྟ་ཐལ་མདོག་ཅན་གྱི་རི་ཀླུང་དུ་བསྒྱུར། རི་ལ་ས་ཤས་ཆེ་བས་སྔོན་གྱི་གཅན་
གཟན་རི་དྭགས་ཀྱང་ཆགས་ས་མེད་པར་གྱུར་ཡོད། གཞན་ཡང་ཁ་ཅིག་གིས་
ནགས་ཤོད་ཅེས་པ་ནི་ཨ་མདོ་མཚོ་ནག་གི་ཆུ། ནག་ཆུ་གྲོང་ཁྱེར་ནས་བབས་ཏེ་
ཤར་ཕྱོགས་ནགས་ཤོད་དུ་བབས་པ་ལ་ནག་ཤོད་ཅེས་འདོད་མཁན་ཡང་བྱུང༌།
དེ་རྗེས་སུ་ལྡེའུ་ཇོ་སྲས་ཀྱིས་མཛད་པའི་ཆོས་འབྱུང་དེབ་ངོས་ ༣༦༧ ལས།
རྒྱལ་སྲིད་ཆོས་ལ་སོང་དོགས་ནས་རྗེ་ཡིས་ཆོས་སྤངས་ཞེས་བཙན་པོའི་རྒྱལ་
རབས་དགུ་པ་ཁྲི་དར་མ་ཨུ་དུམ་བཙན་རྒྱལ་སྲིད་བཟུང་བས་བོད་ཡུལ་སྟོད་སྨད་
བར་གསུམ་གླིང་ལོག་བྱུང་ནས་སླར་ཡང་སིལ་བུར་གྱུར། དམག་དོན་དང༌།
ཤེས་རིག དཔལ་འབྱོར་བཅས་ཀྱི་སྟོབས་ཤུགས་ཡཱ་གླིང་ན་སྙན་གྲགས་ཆེ་བའི་
བཙན་པོའི་རྒྱལ་རབས་དེ་ཉིད་ཀོ་བ་སྐམ་པོ་མེ་ལ་བསྲེག་པ་བཞིན་མཐའ་བཞི་
ཡོངས་སུ་འཁུམ་པའི་དུས་དེ་ནས་བཟུང་སུམ་པ་ཡང་སྤུར་རྒྱལ་བཙན་པོའི་
གདུང་རྒྱུད་སྲས་ཁྲི་ལྡེ་མགོན་གཉེན་གྱིས་ཅུང་ཟད་བདག་ཀྱང་རིམ་པར་དོ་དམ་
དེ་ཙམ་མེད་པར་ཡུལ་ཚོ་རང་རང་གི་དཔོན་གྱིས་མངའ་འོག་རྣམས་བདག་གིར་
བཟུང་ནས་ད་ལྟ་བར་གནས་པའི་ནགས་ཤོད་ཅེས་པའི་ས་མིང་མ་འགྱུར་བ་འདི་
80



ནི་བླ་ན་མེད་པའི་དཔའ་སྡེའི་མཚན་སྙན་ལས་བྱུང་བ་ཞིག་ཡིན།
ནགས་ཤོད་འདི་ཉིད་མདོ་དབུས་གང་དུ་གཏོགས་ཚུལ།
བར་གྱི་དཔའ་སྡེ་འདི་ཉིད་མདོ་ཁམས་སྨད་གསུམ་གྱི་ཁོངས་སུ་གཏོགས་
ཏེ་བར་ལ་དབུས་གཙང་རུ་བཞི་བྱ་བ་ནི། བོད་བཙན་པོ་སྲོང་བཙན་གྱི་སྐབས་
སུ་དབྱེ་བ་དང་། སྟོད་ལ་མངའ་རིས་བསྐོར་གསུམ་ཞེས་པ་ནི། བོད་སིལ་བུའི་
སྐབས་སུ་བཙན་པོའི་གདུང་རྒྱུད་སྟོད་ལ་ཆད་པའི་དུས་དེར་སྤུ་རངས་གངས་
ཀྱིས་བསྐོར། གུ་གེ་གཡའ་ཡིས་བསྐོར། ཟངས་དཀར་མཚོ་ཡིས་བསྐོར་ཞེས་
དུས་དེ་ནས་ཐོག སྨད་ལ་མདོ་ཁམས་སྒང་དྲུག་ཞེས་པ་ནི་དུས་གང་དུ་བྱུང་བ་
མ་ཤེས་ནའང་འདི་སྐོར་གྱི་ས་དཔྱད་ལ་བརྟག་ནས་བྱུང་བ་མིན་ནམ་ སྙམ།
བཙན་པོའི་སྐབས་སུ་གཞུང་ལས་ཚན་བཅུ་དང་སྡེ་བཅུ་ལས། ལྡེའུ་ཆོས་འབྱུང་
དེབ་ངོས་ ༢ ༥༦ ཁམས་ གསུམ་ ནི། སྟོད་ ཁམས་ གསུམ་ དང༌ སྨད་ ཁམས་
གསུམ། དབུས་ཁམས་གསུམ་ཡང་ན་མདོ་ཁམས། བདེ་ཁམས། ཙོང་ཁམས་
ཞེས་བཙུགས་ པས་ མདོ་ ཁམས་ གསུམ་ དང༌། མདོ་ཁམས་སྨད་ གསུམ་ ཞེས་
འབོད། དེ་མིན་ས་ཁུལ་སོ་སོར་དུས་རབས་ཀྱི་འཕེལ་ཕྱོགས། ཆོས་ལུགས་ཀྱི་
དར་ནུབ། དཔལ་འབྱོར་གྱི་དགོས་མཁོ། བགྲོད་ལམ་གྱི་འཁོར་ཕྱོགས། ཆུ་
བོའི་འབབ་ཕྱོགས་བཅས་ཀྱི་དབང་གིས། སྨད་ལ་སྒང་གསུམ་དང༌། མདོ་
ཁམས་གསུམ། མདོ་སྣ་གསུམ། མདོ་ཁམས་ཆུ་དྲུག་སྒང་ལྔ། ཆུ་བཞི་སྒང་དྲུག
མདོ་ཁམས་ འདུད་ གསུམ། མདོ་ ཁམས་ ཕྱུག་ དྲུག མདོ་ ཁམས་ རོང་ དགུ།
མདོ་ཁམས་ཤོད་ཆེན་བཅོ་བརྒྱད། རོང་དགུ་ཤོད་བཅུ་ཞེས་མང་དུ་དབྱེ་བའང་
ཡོད་པས་སྐབས་ཐོབ་ཏུ་གོ་བ་ལེན་དགོས། མི་བུ་འདྲ་ཆགས་ལས། ས་བཅད་
ཡུལ་བགོས་སྲིད་པས་བྱས། ཡུལ་མཚམས་ཐམས་ཅད་ཆུ་ཡིས་ཕྱེ། ཡུལ་རེར་ཆུ་
རེ་མིང་དུ་བཏགས་ཞེས་པ་དང་། སྨད་མདོ་ཁམས་སྒང་དྲུག་ཞིང་དང་འདྲ་
81



ཞེས། རྒྱ་ཞིང་ཆུ་མ་དང་འདྲ་བར་ཧིན་མ་ལ་ཡའི་རི་བོ་འབུར་དུ་ཐོན་ནས་སྒང་
རེ་དང་ཆུ་རེ་རྒྱུག་པས་ཞིང་དང་འདྲ་ཞེས། སྒང་དྲུག་གི་ས་ཆ་མང་ཆེ་བ་སྔར་
སུམ་པའི་རྒྱལ་ཕྲན་གྱི་མངའ་རིས་ཡིན་ཞིང༌། གླིང་སྒྲུང་ལས་སོག་གཡག་ལ་
མན་ཆད་སྨར་ཁམས་གླིང་ཁྲི་གོང་འོག་ལས་གོང་མའི་ས་ཆ་ཡིན་ཞེས་གསུངས།
སྨད་ཁམས་གསུམ་ལ་ཆུ་བཞི་དང་སྒང་དྲུག་སྟེ། དང་པོ་ཆུ་བཞི་ནུབ་ནས་
ཤར་དུ་འབབ་པའི་གཡས་ཀྱི་དང་པོ་ནི་དངུལ་ཆུ་ཁམ་པ་ཡིན་ཞིང་། ཆུ་བོ་
འདིའི་མིང་ལ་འབོད་སྲོལ་འགའ་ཡང་མཆིས་ཏེ། རྒྱ་བཟའ་ཀོང་ཇོ་བོད་དུ་
ཕེབས་སྐབས་ས་རོང་རྩུབ་པས་ངུ་ཤོར་བས་རྒྱ་མོ་ངུ་ཆུའམ་རྡུལ་ཆུ་ཞེས་པའི་
ཤོད་སྲོལ་ཡང་ཡོད། ཆུ་བོ་མདོག་ ཁམ་པ་ ཡིན་ པས་ དངུལ་ཆུ་ཁམ་པ་ཞེས་
འབོད། གང་ལྟར་ཆུ་བོ་འདིའི་ཆུ་མགོ་སྟོད་ཨ་མདོ་སྐྱ་ནག་མཚོ་ནས་བྱང་ནག་
ཆུར་རྒྱུད་ཁམས་ཤོད་ཆེན་བཅོ་བརྒྱད་ཀྱི་དབུ་རྩེ་ནགས་ཤོད་སྨན་ལྗོངས་ཕྱུག་
མོའི་དཀྱིལ་ནས་ བབས་ ཏེ། ནགས་ སོག་ འདུས་ མཚམས་ནས་ སོག་ཆུ་དང༌
འདྲེས་ནས་དངུལ་ཆུ་ཞེས་འབོད་ནས་ཆབ་མདོ་དཔལ་འབར་རྫོང་གི་བྱང་།
སྟེང་ཆེན་རྫོང་གི་ལྷོ། ལྷོ་རོང་རྫོང་རྒྱུད། དཔའ་ཤོད། མཛོ་སྒང་བཅས་ཀྱི་
ལྷོར་འབབ། རྫ་ཡུལ་ཤར་ནས་མཐར་ཡུན་ནན་ཞིང་ཆེན་དུ་སླེབས་ནས་སར་
ཝུན་གཙང་པོ་རྒྱུད། ཧིན་དྷུ་རྒྱ་མཚོ་ཆེན་པོར་འབབ་པ་ཡིན། ཆུ་སྒང་ལོ་རྒྱུས་
བྱ་བ་ལས་དངུལ་ཆུ་ནི་སོག་ལ་སྐྱ་བོའི་མདུན་ནས་འབབ་ཞེས་བྲིས་པ་ནི་རྒྱུས་
མེད་ཀྱི་གཏམ་མ་དག་རྒྱུན་འབྱམས་ཤིག་ཡིན། དེ་མིན་བོད་ལྗོངས་ཡུལ་སྐོར་སྣེ་
ཤན་ཞེས་པ་ལས་དངུལ་ཆུ་འདི་ཧོར་སྦྲ་ཆེན་ནས་རྒྱུད་ཅེས་རྒྱུས་མེད་ཀྱི་སྐད་ཆ་
རུ་ཟད།།
ཆུ་ཆེན་གཉིས་པ་རྫ་ཆུའམ་ཟླ་ཆུ་ནི། སྟོད་དགེ་རྒྱས་རྫ་དཀར་པོ་ནས་
འབབ་པས་རྫ་ཆུ་དང་། རྫ་དམར་མཁར་སྒང་ནས་བབས་པ་ལ་རྫ་ཆུ། རྫ་ཡི་
རྒྱལ་པོ་གོ་བོ་ཁྱུང་ཕུག་གི་རི་རྒྱུད་ཀྱི་ཆུ་ཡིན་པས་ན་རྫ་ཆུ་ཞེས་འབོད། ཧོར་སྦྲ་
82



ཆེན་ཝ་མོ་ལ་ནས་བབས་པའི་ངོམ་ཆུ་དང་འདྲེས་ནས་ཆབ་མདོར་འབབ། རིམ་
བཞིན་རྒྱ་ནག ཐེ་ལན་ཊི། ལོའོ་སི། ཀམ་པུ་ཏྲི། ཝ་ཏི་ན་བཅས་རྒྱུད་ནས་
ཕྱིའི་རྒྱ་མཚོར་འབབ། །
ཆུ་ཆེན་གསུམ་པ་འབྲི་ཆུ་སེ་བོ་ནི། གདང་ལའི་བྱང་ཤར་འབྲིའི་ཐུར་མགོ་
ལ་ཞེས་པ་རི་བོ་འབྲི་འདྲ་བ་དེའི་སྣ་ཁུང་གཡས་གཡོན་ནས་ཆུ་རེར་འབབ་པས་
འབྲི་ཆུ་ཞེས་འབོད། སྟོད་ཨ་མདོའི་དཀར་དམར་གྲམ་གསུམ་ཆུ་དང་འདྲེས་ཏེ་
ས་ཐམ་རྒྱུད་ལྷོ་ནས་ཤར་དུ་འབབ་ཅིང་ཡང་ཙི་གཙང་པོ་རྒྱུད་མཐར་ཕྱིའི་རྒྱ་
མཚོར་བབས། །
ཆུ་ཆེན་བཞི་པ་རྨ་ཆུ་ནི། ཡག་ལྷ་སྟག་རྩེའི་ཆུ་དང་། ཡུག་ཆུ། བ་རི་ཆུ་
གསུམ། རྨ་སྟོད་མཚོ་སྔོ་རིངས་ཀྱི་ཆུ་འདབས་མཚོ་སྐྱ་རིང་ལ་འདུས་ཏེ། རྨ་
ཁོག་ནས་འབབ་པས་རྨ་ཆུར་གྲགས། རྨ་སྟོད་རྨ་རྒྱལ་སྤོམ་རའི་རི་རྒྱུད་དང༌།
མདོ་ལའི་རི་རྒྱུད་ཀྱི་ཆུ་རྣམས་འདུས་ཏེ། རྒྱལ་ནང་གི་ལན་ཀྲོའུ་རྒྱུད་ཧོང་ཧ་
གཙང་པོ་ཞེས་མཐར་རྒྱ་ནག་ཧྲང་ཏུང་ཕྱོགས་ནས་ཕྱིའི་རྒྱ་མཚོར་འབབ། ཉག་
ཆུ་ནི་ཆུ་ཆེན་ཞིག་ཡིན་ཀྱང་རང་ཚུགས་ཀྱིས་རྒྱ་མཚོར་མ་བབས་ཞིང་འབྲི་ཆུ་
དང་འདྲེས་པས་ཆུ་ཆེན་དུ་མ་བགྲངས་སོ། །
སྒང་དྲུག་ནི་ལྷོ་ནས་རིམ་པར་བརྩི་བའི་སྒང་དང་པོ་སྤོ་བོ་སྒང་ངམ་སྤོ་
འབོར་སྒང་ནི། རྒྱ་མོ་དངུལ་ཆུ་དང་ཀོང་ཡུལ་བྲེ་སྣའི་རི་རྒྱུད་གཉིས་ཀྱི་བར་
འདི་ཡིན། །
སྒང་གཉིས་པ་རྡུལ་རྫ་སྒང་ནི་དངུལ་ཆུ་དང་རྫ་ཆུ་གཉིས་ཀྱི་བར་དེར་
གནས་པ་དེ་ལ་དངུལ་རྫ་ཟིལ་མོ་སྒང་ཞེས་འབོད། །
སྒང་གསུམ་པ་རྫ་ཆུ་དང་འབྲི་ཆུ་གཉིས་ཀྱི་བར་ལ་འབྲི་རྫ་སྒང་ཞེས་འབོད།
སྒང་བཞི་པ། རྨ་ཆུ་དང་འབྲི་ཆུ་གཉིས་ལ་རྨ་ཟླ་སྒང་ངམ་རྨ་རྫ་སྒང་ཞེས་
འབོད།



སྒང་ལྔ་པ་མེ་ཉག་རབ་སྒང་ནི་ལྷོ་བྱང་དུ་ལྡོག་པའི་རྨ་ཆུའི་ཁུག་སོ་ཆེན་མོ་
ནས་རྒྱ་བོད་ས་མཚམས་བར།།
སྒང་དྲུག་པ་རྨ་ཆུ་ཕན་ཆད་ཨ་མདོའི་ས་ཆ་ཕལ་ཆེ་བ་ཤར་ཟླ་སྒང་དུ་ངོས་
འཛིན། །
སྒང་དྲུག་པོ་འདི་དེ་སྔོན་གྱི་ལོ་རྒྱུས་རྣམས་སུ་དབྱེ་མཚམས་གསལ་བར་
བསྟན་པ་ཞིག་མེད་པས་མཐའ་གཅིག་ཏུ་ཁ་ཚོན་བཅད་པར་མ་འོས་ཀྱང་རགས་
རིམ་ཙམ་ཞིག་བྲིས་པ་ཡིན་པས་ད་དུང་རྗེས་སུ་སྨད་ཁམས་གསུམ་དང་སྒང་དྲུག་
གི་ནང་དུ་ས་ཡུལ་གང་ཞིག་འདུ་མིན་སྐོར་ལ་ཞིབ་འཇུག་བྱ་དགོས།
མདོ་སྟོད་ནགས་ཤོད་སྟོང་བུ་ཆུང་འདི་ཉིད་སྒང་དྲུག་ལས་དངུལ་རྫ་ཟིལ་
མོ་སྒང་གི་ཆར་གཏོགས་ཏེ། དེ་ནི་མདོ་དབུས་ས་ཡི་མཚམས་འཛིན་སྨྲ་ཏི་བྱེ་
རག་པས་གཙོས། རི་ཚོགས་མང་ཆེ་བ་རྩེ་མོ་གངས་དཀར་གྱིས་བརྗིད་ཅིང་རི་
ཞོལ་རྣམས་ སུ་ རྫ་ བྲག་ དང༌ ཤིང་ སྤང་གིས་ རྒྱན་ ལ་ ན་ བུན་ གྱིས་ བཀླུབས་ པ།
འབྲི་ཟིལ་དཀར་དང་འདྲ་བས་ཟིལ་མོ་འམ་ཟལ་མོ་ཞེས་དངུལ་རྫ་ཟལ་མོ་སྒང་
གི་སྟོད་དུ་གནས། ཁ་ཅིག་གིས་ནགས་སོག་རྒྱལ་གསུམ་ནི་བྱང་ཐང་གི་ལུང་
ཚན་ཞིག་ཡིན་པར་སྨྲ་བ་ནི་ས་རྒྱུས་མེད་པའི་རང་རྟགས་ཡིན། སློབ་དཔོན་
པདྨའི་བཀའ་ཐང་ཤེལ་བྲག་ལས། མ་འོངས་སྒྲུབ་གནས་ལུང་བསྟན་པ་ལས།
ལུང་ལྔ་གླིང་གཅིག ལྗོངས་གསུམ་གངས་ཉིས་ཤུ་ཞེས་པའི་ནང་ནས། བྱང་
ཤར་མཚམས་ན་སྦས་ཡུལ་ལུང་གསུམ་ལྗོངས་ཞེས་གསུངས། སྐྱབས་རྗེ་རིག་
འཛིན་ཆོས་ཀྱི་གྲགས་པས་མཛད་པའི་ནགས་ལྷའི་ལྷ་བསང་རྒྱས་པ་ལས། ཆོས་
འཁོར་ལྷ་སའི་ཤར་ཕྱོགས་ན། དཀར་དམར་གྲམ་གསུམ་ལྷོ་ཕྱོགས་ན། ཚ་བ་
སྒྲུང་གི་ནུབ་ཕྱོགས་ན། དྭགས་པ་ཤེལ་རིའི་བྱང་ཕྱོགས་ན། སྦས་ལུང་ནགས་
ཀྱི་སྐྱེད་ཚལ་ན་ཞེས་དང་། བཤད་མཛོད་ཆེན་མོ་ལས། དེ་དང་མཐུན་པར་
སྒང་དྲུག་སྟོད་སྨད་ཕྱེ་བ་གཉིས་གཉིས་ཏེ། དངུལ་རྫ་སྒང་སྟོད་ཡིན་པ་དང་།
84



སྨད་ཚ་བ་སྒང་། ཞེས་དབྱེ་བས་ནགས་ཤོད་ཀྱི་ལུང་འདིའི་གནས་ཕྱོགས་སྟོད་
དངུལ་རྫ་ སྒང་ཡིན་པ་དང་། དབུས་ ལྷ་ སའི་ ཤར་ ཕྱོགས་ སམ་ ཤར་ སྟོད་དུ་
གནས་པར་གསུངས། བོད་ཡུལ་སྲིན་མོ་གན་རྐྱལ་དུ་ལོག་པ་ལྟ་བུའི་དཔུང་འགོ་
གཡས་པ་དང༌། མདོ་སྟོད་ཤོད་ཆེན་བཅོ་བརྒྱད་དབུས་ཀྱི་རྩེ། དགེ་མཚན་
ལྡན་པ་བཀྲ་ཤིས་ནགས་ཀྱི་ཤོད་ཅེས་པ་དང༌། སྟག་ཕུ་པདྨ་བཛྲ་ཡིས། མདོ་
སྟོད་ཤོད་ཆེན་བཅོ་བརྒྱད། ཡང་རྩེ་ཨོ་རྒྱན་ཆེན་པོ། སྦས་ཡུལ་སྨན་ལྗོངས་
ལུང་གསུམ་ཞེས་མདོ་སྟོད་ཤོད་ཆེན་བཅོ་བརྒྱད་ཀྱི་རྩེ་མོ་ཡིན་ཞིང་། སུམ་པ་ཡེ་
ཤེས་དཔལ་འབྱོར་ གྱིས་ཆོས་ འབྱུང་ལས། རྒྱས་ཤོད། ས་ཤོད། རྟ་ ཤོད།
སྤགས་ཤོད། སྔོ་ཤོད། ནགས་ཤོད། ཀྲེ་ཤོད། རྨེ་ཤོད། རྒྱང་ཤོད། ངོམ་
ཤོད། དེ་ཤོད་བཅས་བཅུ་གཅིག་བགྲང་བ་ཙམ་ལས། དེ་སྔོན་ཤོད་བཅོ་བརྒྱད་
ཅེས་ཁ་ལས་མ་ཎི་བགྲང་བགྲང་ལྟར་བཤད་ཀྱང་མཐའ་གཅིག་ཏུ་གྲངས་སྒྲིག་པ་
ཞིག་ད་ཕན་མ་མཐོང་། བོད་ཀྱི་ས་ཆར་ཤོད་མིང་ལྡན་པ་མང་པོ་ཡོད་པ་དེ་
ཐམས་ཅད་མདོ་སྟོད་ཤོད་ཆེན་དུ་བགྲང་བ་ནི་ཉ་ཉུང་བསྲེས་པ་ལས་དགེ་མཚན་
གང་ཡང་མེད་ངེས་ཏེ། དེ་ ཐམས་ ཅད་མདོ་སྟོད་ཀྱི་ས་ཆ་མ་ཡིན་པའི་ཕྱིར།
བདག་གིས་དཔྱད་པ་ཞིག་བཏང་བའི་ཁུལ་བྱས་ན། མདོ་སྟོད་ཤོད་ཆེན་བཅོ་
བརྒྱད་པ་དེ་ཚང་མ། ཆུ་བོ་རྒྱལ་མོ་དངུལ་ཆུའི་གཡས་གཡོན་གྱི་ལུང་ཚན་ཆེ་བ་
ཤོད་མིང་ཐོབ་པ་རྣམས་ཡིན་ཏེ། སྔོན་རྣལ་འབྱོར་པ་བྱང་ཆུབ་འདྲེ་བཀོལ་དེ་
ཉིད་གླིང་རྗེ་གེ་སར་རྒྱལ་པོས་གདན་དྲངས་ནས་གླིང་གི་གཙོ་བོ་སུམ་ཅུ། ཐུལ་
བ་སུམ་ཅུ། སྟག་ཤར་སུམ་ཅུ། བླ་མཆོད་སུམ་ཅུ། མོ་བཙུན་སུམ་ཅུ་རྣམས་
ཀྱིས་མི་རེས་འབུལ་བ་རེ་དང་ཞུ་བ་རེ་བྱས་སྐབས། གྲུབ་ཐོབ་ཆེན་པོའི་ཞལ་
ནས་མགུར་གསུངས་པ། རླངས་ཀྱི་པོ་ཏི་སེའུ་རུའི་དེབ་ངོས་༥༩ལྷོ་སྟོད་ལུང་
ཆེན་བཅོ་བརྒྱད་ཀྱང་། རྣལ་འབྱོར་ང་ཡི་ཕ་ཡུལ་ཡིན། ཞེས་དང་། ལར་གྱིས་
ཡུལ་ལ་ཁྱེད་རང་གང་གསུངས་དུ་འདུག་སྟེ། ལྷོ་ལུང་ཆེན་བཅོ་བརྒྱད་འདི་ཆོས་
35



ལའང་ དཀར། ས་ ཆ་བཟང་། ཆོས་བྱེད་ཁྲིམས་སྐྱོང་ ཅི་བྱེད་ཀྱང་ནའང་།
སའི་མཐིལ། ཡུལ་གྱི་བཅུད་ཡིན་པས་ཞེས་དང༌། དེབ་ངོས་ ༥༤ལས། རྣལ་
འབྱོར་བྱང་ཆུབ་འདྲེ་བཀོལ། སངས་རྒྱས་རྒྱུད་འཛིན་སྤེལ་བ་ལ། ལྷོ་ཡི་བསྟོད་
དུ་སྤེལ་བར་བྱ་ཞེས་གསུངས་པས། གོང་ལྟར་སའི་མཐེལ་དང་ས་བཅུད་ཕུན་
སུམ་ཚོགས་པའི་ལུང་ཆེན་བཅོ་བརྒྱད་པོ་འདིའི་མིང་དེ་དུས་ན་ཡོད་པས་རང་
བསྟོད་ཙམ་མ་ཡིན་པར་མདོ་དབུས་གང་དུ་ཕྱིན་ཀྱང་བགྲོད་བདེ་བ་དང༌། ས་
བབས་ཤིན་ཏུ་བཟང་བས་ཐན་སྐྱོན་དང་ཆུ་ལོག་གི་འཇིག་པ་མེད་པར་སའི་
བཅུད་ཕུན་སུམ་ཚོགས་པས་ཕུ་ལ་འབྲོག་ས་བཟང་ཞིང༌། མདའ་རྣམས་འབྲུ་
རིགས་སྣ་ལྔ་སོགས་སྐྱེས་འབྲས་རྣམས་བཅུད་ཆེ་ལ། སྣོད་བཅུད་ཀྱི་བཀོད་པ་
ཕུན་སུམ་ཚོགས་ཏེ། རྩེ་མོ་ཐམས་ཅད་གངས་རི་དང་རྫ་རི། སྐེད་པར་སྤངས་
ལྗོངས་དང་ཤིང་རིགས་སྣ་ཚོགས་དང་གཅན་གཟན་དང་རི་དྭགས་བྱ་རིགས་
སོགས་མང་བ་དང་། བོད་ཀྱི་ནགས་ཚལ་གྱི་འབྱུང་ཁུངས་དང་མཛེས་ལྗོངས་
གཙོ་བོ་ཞིག་ཡིན། དེ་མིན་ཁོང་གི་ཕེབས་ཤུལ་སོགས་རླངས་ཀྱི་པོ་ཏི་སེའུ་རུ་
ལས་དཔྱད་པ་བྱ་ཡུལ་མང་པོར་སྣང་བས་ཀུན་གྱི་ཐུགས་ལ་འཛིན་པར་ཞུ།
ད་ལྟ་ས་ཆ་དང་དངོས་སུ་ར་འཕྲོད་བྱུང་བ་ནི། ༡ ནགས་ཤོད། འབྲི་
རུ་རྫོང་ཁོངས་ཀྱི་ས་ཆ་ཕལ་ཆེ་བ། ༣ སོག་ཤོད། སོག་གཡག་ལའི་ཁུལ། ༣
དཀར་ཤོད། སོག་རྫོང་ཁོངས། ༩ རེ་ཤོད། སོག་རྫོང་ཁོངས། ༥ རྒྱ་
ཤོད། སྟོད་འབྲི་རུ་དང་སྨད་དཔལ་འབར། ༦ ས་ཤོད། དཔལ་འབར་རྫོང་
ཁོངས། ༧ དཔའ་ཤོད། དཔལ་འབར་རྫོང་ཁོངས། ༨ རྒྱང་ཤོད། སྟེང་
ཆེན་རྫོང་ཁོངས། ྋགྱིམ་ཤོད། སྟེང་ཆེན་རྫོང་ཁོངས། ༡༠ རྟ་ཤོད། སྟེང་
ཆེན་རྫོང་ཁོངས། ༡༡ གཡི་ཤོད་དམ་གཡང་ཤོད་ནི་རི་བོ་ཆེ་རྫོང་ཁོངས།
༡༢ དངུལ་ཤོད། ལྷོ་རོང་རྫོང་ཁོངས། ༡༣ རྗོད་ཤོད། མཛོ་སྒང་རྫོང་
ཁོངས། ༡༤ ཟླ་ཤོད། ཆབ་མདོ་རྫོང་ཁོངས། ༡༥ ངོམས་ཤོད། ཆབ་
i/
8
86



མདོ་རྫོང་ཁོངས། ༡༦ རྨེ་ཤོད། སྡེ་དགེ་རྫོང་ཁོངས། ༡༧ སྨར་ཤོད།
གོ་འཇོ་རྫོང་ཁོངས། ༡༨ ཀྲེ་ཤོད། དཀར་མཛེས་རྫོང་ཁོངས་ཞེས། དེ་ལྟར་
ཁམས་མདོ་སྟོད་ནགས་ཤོད་ནས་སྨད་དཀར་མཛེས་བར་དུ་སྐབས་ཤིག་གཅིག་
འགྱུར་གྱི་ས་བབས་དང་ཆུ་རྒྱུད་རིག་གནས་གཅིག་གི་སྒྲིག་ གཞིའི་ཁོངས་སུ་
གཏོགས་པ་ཞིག་ཡིན། ནགས་ཤོད་སྨན་ལྗོངས་ཕྱུག་མོ་འདི་ཉིད་མདོ་སྟོད་ས་ཡི་
རྩེ་མོ་ཡིན་པར་བཀའ་ཆེམས་བཀའ་ཁོལ་མ་དང༌། རླངས་ཀྱི་ཨ་མི་བྱང་ཆུབ་
འདྲེ་འཁོར་དང༌། སྐྱབས་མགོན་རིག་འཛིན་ཆོས་གྲགས། སྡེ་སྲིད་སངས་རྒྱས་
རྒྱ་མཚོ། གོང་ས་ལྔ་པ་ཆེན་པོ། སུམ་པ་ཡེ་ཤེས་དཔལ་འབྱོར། སྟག་ཕུ་པདྨ་
བཛྲ། ཞང་ཞུང་ཆོས་དབང་གྲགས་པ། ཤིང་བཟའ་བསྐལ་བཟང་ཆོས་རྒྱུན།
བྲག་དགོན་བསྟན་པ་རབ་རྒྱས་སོགས་ཀྱིས་མགྲིན་གཅིག་ཏུ་སྨྲ།
ནགས་ཤོད་ཡུལ་སྐྱོང་ནགས་ལྷ་ཛམ་བྷ།
ལྕང་ལོ་ཅན་གྱི་ཕོ་བྲང་དམ་པ་ནས། །
མཐུ་སྟོབས་བདག་པོའི་འོད་དཀར་ལས་སྤྲུལ་པ།
སྣོད་བཅུད་དཔལ་དང་ཡོན་ཏན་མ་ལུས་བདག
གཉན་རྗེ་ནགས་ལྷའི་བྱུང་བ་བརྗོད་ལ་སྤྲོ།
བསིལ་ལྡན་གངས་རིའི་ཕྲེང་བས་སྐོར་བའི་ཞིང་འདིར་གྲགས་ཆེ་བའི་ལྷ་
ཆེན་ནགས་ལྷ་ཛམ་བྷ་འདི་ཉིད། བྱང་ཕྱོགས་ལྕང་ལོ་ཅན་གྱི་ཕོ་བྲང་དམ་པ་
ནས་གསང་བདག་རྡོ་རྗེ་འཛིན་པ་དེ་ཉིད་ཀྱིས་སྡེ་བརྒྱད་མ་རུང་བ་རྣམས་ཀྱི་
གཉན་པོ་དང༌། འགྲོ་རྣམས་དབུལ་ཕོངས་ཀྱི་སྡུག་བསྔལ་ལས་སེལ་ཕྱིར་གནོད་
སྦྱིན་ནོར་ལྷའི་རིགས་སུ་སྐུ་སྤྲུལ་པའི་ས་ཐོབ་ཀྱི་སེམས་པ་ཆེན་པོ་ཞིག་ཡིན་པར་
གསུངས་ཏེ། སྔོན་གྱི་བསྐལ་བ་དང་པོ་ལ། ཕན་པའི་ལྷ་དང་། གནོད་པའི་
འདྲེ་གཉིས་སྲིད་པའི་དུས་དེར། ཡབ་འོ་དེ་གུང་རྒྱལ་དང་། ཡུམ་བདུད་རྩི་



སྨན་མོ་གཉིས་ཀྱི་སྲས་སུ་སྐུ་འཁྲུངས། ཡུམ་གྱི་སྤྱི་བོ་ལས་གེར་མཛོད། དཔྲལ་
བ་ལས་ནགས་ལྷ། ཕྱག་གཡས་ནས་བྱི་རོ། གཡོན་ནས་ཙ་རིའི་བཙན་རྒྱལ་
དམར་པོ། མགྲིན་པ་ནས་ཀླུ་མི་མགོན་དཀར་པོ་བཅས་བྱོན། མདོ་ཁམས་ཤོད་
ཆེན་བཅོ་བརྒྱད་ཀྱི་གནས་འདིར་འདྲེ་སྲིན་གདུག་པ་ཅན་གྱི་ཕོ་བྲང་བཅོ་བརྒྱད་
ཡོད་པ་དེ་འདུལ་བ་ལ། དཀར་ཕྱོགས་སྡེ་བརྒྱད་ཀྱིས་བཀའ་གྲོས་ཤིང་། མོ་མ་
སྟག་རྫོང་གི་ནགས་ལྷས་འདུལ་བར་མོ་ལ་ཤར། སྡེ་བརྒྱད་མ་རུང་བ་དེ་རྣམས་
འདུལ་ཕྱིར། བྱང་གི་ཕྱོགས་དང་དབུས་ཁམས་བཅས་ཀྱི་ས་མཚམས། ཡར་
ཆབ་གཙང་པོ་ལྷོ་ནས་ནུབ་ཏུ་འབབ་པའི་འགོ། འབྲི་ཆུ་སྔོན་མོ་ནུབ་ནས་ཤར་
དུ་འབབ་པའི་གཡས་ཕྱོགས། རྒྱལ་མོ་དངུལ་ཆུ་ནུབ་ནས་ཤར་དུ་འབབ་པའི་
འགོ་མ། མདོ་ཁམས་ཤོད་ཆེན་བཅོ་བརྒྱད་ཀྱི་དབུ་རྩེ། བོད་ཁམས་སྲིན་མོ་
གན་རྐྱལ་དུ་ལོག་པའི་དཔུང་མགོ་གཡས་པ་རུ་ཕེབས་པ་ལ། ཡུམ་གྱིས་འཇིག་
རྟེན་ལོངས་སྤྱོད་སྤེལ་བར་སྨོན་ལམ་བཏབ། ཡབ་ཀྱིས་བདུད་རྩི་སྤར་བུ་དེ་བྱིན།.
ཕ་བབས་སུ་ཕྱིར་ནས་སྦོས་རྫོངས་མེར་ནག་དུ་སྦས་པས་ལུང་འདིར་ས་བཅུད་
དང་འབྱོར་བ་ཆེ་བ་དེ་ལས་བྱུང༌། གནས་འདིར་སྐུ་མཁར་མཛད་ནས་བསེ་
རྨོག་དབུ་ལ་གསོལ་བས་བཟའ་མིག་རྨོག་ལ་ ཤར་བས་བཟའ་རྣམས་བྲན་དུ་
འཁོར། དུང༌ ཁྲབས་ དབུ་ལ་ གསོལ་ བས་སྒྱུ་སྐར་འདུལ། སྡེ་བརྒྱད་དམག་
དཔུང་མཛད་ཅིང་གནས་བཅས་པས། སྡེ་བརྒྱད་ཀུན་གྱི་རྒོལ་བར་བརྩམས་
ཀྱང་། ལྷ་ཆེན་ནགས་ལྷ་ནམ་མཁར་བྱོན་ནས་མདུང་རྩེ་སྟེང་དུ་བཏད་པས་
སྟེང་གི་ལྷ་དམག་འདུལ། མདུང་སྐེད་བར་དུ་བཏད་པས་གཉན་དམག་འདུལ།
མདུང་སྟེང་ས་ལ་གཏད་པས་ཀླུ་དམག་འདུལ། ཁྱུང་རིའི་འགུལ་དུ་ཁྱུང་དམག་
ཚོགས། ནགས་སེང་གེ་བྲག་ལ་སེང་དམག་ཚོགས། ནེ་ཁྱིམ་འགུལ་དུ་སྨན་མོ་
ཚོགས། བོན་པོ་རི་ལ་ སྟག་དམག་ཚོགས། ཤག་ཨོ་རྒྱན་ ཐང་ལ་ སྡེ་བརྒྱད་
ཚོགས། དེ་རྣམས་ནགས་ལྷའི་དམག་དཔུང་དང་སྟོབས་འགྲན་པས་སྡེ་བརྒྱད་



དམག་རྣམས་ཕམ་པར་བྱས། སྡེ་བརྒྱད་ཐམས་ཅད་ཀྱི་རང་རང་གི་བྲན་གཡོག་
བྱ་བར་ཞུས་ཏེ། ནེ་ཁྱིམ་མཆེད་བདུན་བཙུན་མོ་བྱ་བར་ཞུས། ཤར་དུ་རྨ་རྒྱལ་
སྤོམ་ར། ལྷོའི་འཛམ་བུའི་ཀླུ་རི། ནུབ་ནས་གཉེན་ཆེན་ ཐང་ ལྷ། བྱང་ ལྷ་
བཙན་མུ་ནེ་བཞིས་དམག་དཔོན་བྱ་བར་ཞུས། ཇོ་བོ་རོང་ལྷ་རྒྱལ་མཚན། ཀླུ་
རྒྱལ་གེར་མཛོད་གཉེན་པོ། ཀླུ་ཡི་མི་མགོན་དཀར་པོ་གསུམ་གྱིས་གཉེན་པོ་བྱ་
བར་ཞུས། ཤར་སྡོང་ལྷ་རྡོ་རྗེ་བྲག་རྩལ། དྭགས་ལྷ་སྒམ་པོ། ཡར་ལྷ་ཤམ་པོ།
གངས་དཀར་ཏི་སེ་བཞིས་བྱ་ར་བྱ་བར་ཞུས། གཡག་ལ་སེ་བོ། ཇོ་བོ་དཔལ་
འཛོམས་དཀར་པོ། ཆུ་གྲོང་སྨུག་པོ། འབུམ་རྗེ་སེ་བོ། ཨ་སེ་ཐོད་ནག ཁུག་
བཙན་བཙན་པོ། ཆུ་ཐལ་ཁམས་པ། ཀང་རི་མཐོན་པོ་བཅས་བརྒྱུད་བློན་པོ་
བྱ་བར་ཞུས། རྐྱང་རི་རྔོག་ནག ཇོ་བོ་གྲམ་རྫོང་བྲག་དམར། ཇོ་བོ་མན་རྫོང་
བྲག་ནག ཇོ་བོ་ཡོ་བ་བྲག་ནག་བཅས་བཞི་ལས་མཛད་བྱ་བར་ཞུས། ཇོ་བོ་
དཔལ་གྱི་བླ་མ། ཇོ་བོ་གཡུང་དྲུང་སྨུག་པོ། ཇོ་བོ་གཡུང་དྲུང་དར་པོ། དམོད་
པའི་སྲས་རྒོད་བཙན་པོ་བཅས་བཞི་མདུང་འཛིན་བྱ་བར་ཞུས། གཡས་ན་རྒྱ་ཚ་
བྲག་དཀར། གཡོན་ནས་གླས་དམར་བྲག་ཀྱོག མདུན་དུ་བླ་མའི་ཐག་གདོང༌།
རྒྱབ་ཏུ་མེ་མོ་རག་ཁྲོམ་བཅས་བཞི་རུ་འདྲེན་བྱ་བར་ཞུས། བྲ་རྩལ་ལོ་ནག་
གཡག་ཚེ། བཙུན་པོ་དཔའ་བའི་ཁྱུང་ཚེ། དཔའ་བོ་ཨ་སྦྱང་སྟག་རྩེ། ལོ་ཡི་སྒོ་
སྡེ་ཙེ་ནི་བཅས་བཞིས་ལྷ་རྗེ་བྱ་བར་ཞུས། སྤོས་རྫོང་མེར་ནག ཤེལ་ལུང་སྙིང་
རི། དོ་ཆུང་སེར་རུ། གྲིབ་བཙན་དམར་པོ་བཞིས་གཏེར་སྲུང་བྱ་བར་ཞུས།
ལོ་ཕུ་ཞལ་དཀར། བྲག་དམར་གནམ་རྫོང་། སེབ་བཀྲ་རྫ་རྒན། སྲ་རྦ་རི་རྫོང་
བཅས་བཞིས་ཕོ་ཉ་བྱ་བར་ཞུས། དགེ་བསྙེན་ཨག་ཚོམས། སྔགས་པ་ཡོག་ནག་
རྔ་བརྡུང་། སྔགས་པ་སྔས་མོ་སྐད་རྫོང་བཅས་གསུམ་སྔགས་པ་བྱ་བར་ཞུས།
ཤར་ན་མོ་མ་སྟག་རྫོང་། ལྷོ་ཡི་གཡུག་རྗེ་གངས་དཀར། ནུབ་ཏུ་དཔལ་ཀྱི་ནག་
ཟེ། བྱང་ན་ཀོང་རྩ་བྲག་དམར་བཅས་བཞིས་སྒོ་སྲུང་བྱ་བར་ཞུས། ཇོར་སྒོམ་



ལྷ་རི། བར་རི་ཟླུམ་པོ། ཤན་པ་ཙོང་ཀེ་དམར་པོ་བཅས་གསུམ་གཉེར་པ་དང་
ཤན་པ་འགོ་འཛིན་བྱ་བར་ཞུས། སྡེ་བརྒྱད་ཀྱི་དམག་ཚོགས་ཁྲི་འབུམ་དང༌།
རུ་འདྲེན་སུམ་བརྒྱ་དྲུག་ཅུ་ལ་སོགས་འཁོར་གྱིས་བསྐོར་བའོ།
ཡུལ་སྐྱོང་ལྷ་ཆེན་ནག་ལྷ་འདི་ས་ཐོབ་ཀྱི་སེམས་དཔའ་ཆེན་པོ་སློབ་དཔོན་
པདྨའི་བཀའ་བསྲུང་ཆེན་པོ་ཞིག་ཡིན་ཏེ། རྗེ་རིག་འཛིན་ཆོས་ཀྱི་གྲགས་པས།
ཨོ་རྒྱན་པདྨའི་བཀའ་སྡོད་མཆོག ལྷ་ཆེན་ནགས་ལྷ་ཛམ་བྷ་དང༌། དེ་འཁོར་
ལྷ་སྲིན་སྡེ་བརྒྱད་བསང་ཞེས་གསུངས། གནས་ཀྱི་སྲུང་མ་མཛད་ཚུལ་ནི། སྲིང་
རྫོང་བདེ་བཤེགས་སྒྲུབ་པ་བཀའ་བརྒྱད་ཀྱི་གནས། མེ་མོ་རག་ཁྲོམ་མཁའ་འགྲོ་
སྡེ་ལྔའི་གནས། ཨོ་རྒྱན་ཐང་གུ་རུ་མཚན་བརྒྱད་ཀྱི་གནས། ཟི་རོ་ཆོས་ལུང་རྡོ་
རྗེ་ཕག་མོའི་གནས། རྐྱང་རི་རྔོག་ནག་ཚེ་ཡི་གནས། སོག་རྒྱལ་བ་རིགས་ལྔ་
སངས་རྒྱས་རིགས་ལྔའི་གནས། ཆགས་རི་ཕུག་དཀར་སེར་དམར་སྔོ་ནག་ཕག་
མོ་རིགས་ལྔའི་གནས། ཁུ་རུ་འཕྲང་ཐུབ་པ་རིགས་དྲུག་གི་གནས། མེ་འབར་
ཕུག་རི་མ་ཏི་མཆེད་ལྔའི་གནས། དེ་ལྟར་ནགས་ལྷ་འདི་ཉིད་བོད་ཁམས་སྤྱི་
དང་ཤོད་ཆེན་བཅོ་བརྒྱད་ཀྱི་གཙོའི་ཡུལ་ཁམས་འདིའི་གནས་སྲུང་ཆེན་པོ་ཞིག་
ཡིན། 《སློབ་དཔོན་པདྨ་མཛད་པའི་ཇོ་བོའི་ནགས་ལྷའི་གསོལ་མཆོད་འདོད་
འབྱུང་ནོར་བུའི་བང་མཛོད་ཞེས་བྱ་བ་ལས་ཁོལ་དུ་ཕྱུང་བ་ཡིན་》སྙིགས་དུས་
འདིར་རང་རྒྱལ་གྱི་དབང་གི་བྱུང་རྒྱལ་དུ་སྨྲ་བ་འགས། བོད་ཡིག་བརྡ་དག་
ཙམ་ཕར་ཞོག་སྦྱོར་ཀློག་གཙང་མ་ཞིག་མི་ཤེས་བཞིན་དུ། བླུན་རྨོངས་འགའི་
ངག་སྒྲོས་ལ་ལྟས་ནས། ནགས་ལྷ་ཞེས་པ་དེ་ནག་ ཕྱོགས་ པའི་ ལྷ་ ཞིག་ རེད།
དེས་རྐྱེན་པས་ནགས་ལྷ་དང༌། དེའི་ལུང་དེར་གནས་པ་བདུད་སྡེ་རེད་ཞེས་
འུད་སྒྲོག་ཆེན་པོ་བྱས་པ་ཡང་བྱུང༌། དེ་ནི་རང་ཉིད་བོད་ཀྱི་བརྡ་སྤྲོད་རིག་པ་ལ་
སྦྱངས་ པ་ མེད་ པའི་ རང་འཚོང་ངོམས་ པ་ལས་ འབྲས་ བུ་ གང་ ཡང་ མེད་ དེ།
ནགས་ཤོད་པའི་ཡུལ་སྐྱོང་ལ་ནགས་ལྷ་ཛམ་བྷ་ཞེས་པས། ཁམས་ཤོད་ཆེན་བཅོ་
90



བརྒྱུད་ཀྱི་དབུ་རྩེ། ཆུ་བོ་རྒྱལ་མོ་དངུལ་ཆུའི་འགོ་མ། སྨན་ཤིང་ནགས་ཀླུང་
གང་བའི་ཤོད་དུ་ གནས་ པའི་ སྡེ་ལ་ནགས་ཤོད་དང༌། ཡུལ་སྐྱོང་བའི་ལྷ་ལ་
ནགས་ལྷ་ཞེས་འབོད་པ་དང་། མཚན་དངོས་ནོར་བུ་སྨུག་འཛིན། ཛམ་བྷ་ལ།
དེ་མིན་ཡབ་ཡུམ་དང་ལྷ་ཀླུ་སྡེ་བརྒྱད་སོགས་གསོལ་བའི་མཚན་མང་བར་ཡོད་
ཀྱང་དེ་ཙམ་གྱིས་ཆོག་པར་བྱ་སྟེ། དཔེར་ན་ཡུལ་ཡར་ཀླུང་གི་ལྷ་ལ་ཡར་ལྷ་དང༌།
མཚན་དངོས་ཤམ་པོ་ཞེས་པ་དང་གཉིས་སུ་མ་མཆིས་པ་ཞིག་ཡིན། དཔེ་ཚན་
འགར་གཞི་བདག་རྣམས་ཀྱིས་ནགས་ལྷ་ནི་ནག་ཕྱོགས་པ་དངོས་ཡིན་ཞེས་ཞུས་
པའི་ལོ་རྒྱུས་འགར་སྣང་བས། དམ་པའི་སྐྱེས་བུ་ཞིག་ཡིན་པར་ཁས་འཆེ་ཡང་།
གཏམ་ཕུག་ལྷ་འདྲེ་ལ་བཅོལ་བ་དགོས་པ་གང་ཡང་མེད་དེ། ས་ ཐོབ་སེམས་
དཔའ་ཞིག་གི་ཐུགས་རྒྱུད། གཞི་བདག་དམན་པ་རྣམས་ཀྱིས་དཔོག་པར་མི་
ནུས་ལ། སྟོན་པས་གང་ཟག་གི་རྒྱུན་གང་ཟག་གི་མི་ལོན་པ་ཡིན་གསུངས་པས།
གཞི་བདག་ལ་ཡིད་ཆེས་དེ་ཙམ་མཛད་པ་ནི་ཆེས་ངོ་མཚར། ཡང་ཁ་གཅིག་
གིས། བསང་གཞུང་དུ། ཨོ་རྒྱན་པད་མའི་བཀའ་བསྲུང་ཆེ། ལྷ་ཆེན་ནགས་
ལྷ་ཛམ་བྷ་བསང་ཞེས་པ་ཚིག་རིས་དེ་ཡང་དོར་བར་བྱེད། དེ་ནི་ལྐུགས་རྟགས་
ཆེ་བ་དང་ཐོས་པ་མེད་པའི་སྐྱོན་ཡིན་ཏེ། ཉེས་པ་རྣམས་སེལ་ལས། གཉན་
ཆེན་ཐང་ལྷ་ལ་སོགས་པ། དབུས་རུ་ཉིན་སྲིབ་ས་བདག་བསང༌། དྭགས་པོ་
དཔལ་རི་ལ་སོགས་པ། དྭགས་པོ་ཉིན་སྲིབ་ས་བདག་བསང་། ཀོང་བཙུན་དེ་
མོ་ལ་སོགས་པ། ཀོང་པོ་ཉིན་སྲིབ་ས་བདག་བསང་། བཞག་ཁྲ་ཕྱུག་མོ་ལ་
སོགས་པ། མདོ་ཁམས་ལྷ་ཀླུ་གཞི་བདག་བསང་། རི་བོ་དན་ཏིག་ལ་སོགས་པ།
མདོ་སྨད་ལྷ་ཀླུ་གཞི་བདག་བསང་། ཞེས་མང་བར་གསུངས་པ་དང་། བསང་
གཞུང་འགར། འཛམ་ གླིང་ ལྷ་ སྲིན་ སྡེ་ བརྒྱད་ བསང་ ཞེས་ གསུངས་ པས།
འཛམ་གླིང་དང་བོད་ཁམས་སྟོད་སྨད་ལ་མ་ཚུད་པའི་ཐབས་ཤིག་ཚོལ་དང་།
ལྷག་ཏུ་སྲིད་ཞི་ཐམས་ཅད་མགྲོན་བཞིའི་ཁོངས་སུ་མ་འདུས་པ་ནི་གང་ཡང་མེད།
_91



ཁ་གཅིག་གིས་ནགས་ལྷ་ནི་རྒན་གསོ་ཞག་ཚར་བ་རེད་ད་ལྟ་དབང་ཆ་ཡོད་མ་
རེད་ཟེར། དངོས་མེད་ལྷ་འདྲེ་མ་དགོས། དངོས་ཡོད་རང་གི་འགོ་དཔོན་སུ་
ཡིན་དང༌། ཤང་ ལས་ ཁུངས་ བརྗེ་འཐེན་ཙམ་ ཡང་ མི་ ཤེས་ བཞིན་དུ། ལྷ་
འདྲེའི་ཡོ་ལང་ཚང་མ་མཁྱེན་ པའི་རྟོགས་ལྡན་དེ་ གདུག་ ཅན་ ལྷ་འདྲེས་རྒྱུད་
རླམས་པ་ཞིག་དང༌། ཐབས་ནུས་ཀྱིས་རྨོངས་པའི་རྒྱུ་ནོར་ སྤོར་བའི་མཁས་
མཆོག་གཉིས་གང་ཡིན་ཆ་མེད། །
ལྷ་ཆེན་ནགས་ལྷ་ཛམ་བྷ་འདི་ཉིད་ཀྱི་སྐྱེས་རབས་དང་རྟོགས་པ་འདི་ཡིན་
བྱ་བར་སྤྱན་སྔ་མངོན་ཤེས་ལྔ་ལྡན་དང་ས་ཐོབ་སྐྱེས་བུ་དམ་པ་རྣམས་ཀྱི་སྤྱོད་
ཡུལ་ལས། བདག་ཅག་རྣམས་ལྟ་བུ་སོ་སྐྱེ་ཕལ་བ་ཞིག་གིས་འདི་དང་འདི་ཡིན་
བྱ་བར་ཐག་གཅོད་ག་ལ་ཐོབ། འོན་ཀྱང་རྒྱལ་བའི་ལུང་གི་ཟིན་ཞིང་རྩོད་མེད་
ཀྱི་མཁས་གྲུབ་རྣམས་ཀྱི་གསུངས་ལ་དཔང་པོར་བྱ་སྟེ། འབྲི་གུང་སྐྱབས་མགོན་
རིག་འཛིན་ཆོས་ཀྱི་གྲགས་པས། ཨོ་རྒྱན་པད་མའི་བཀའ་སྲུང་ཆེ། ལྷ་ཆེན་
ནགས་ལྷ་ཛམ་བྷ་བསང་ཞེས་དང་གཞན་ཡང་ནགས་ལྷའི་བསང་མཆོད་ལས་ཞི་
རྒྱས་དབང་དྲག་ གི་ བསང་ གསོལ་ དང་ བསྟོད་ པ་ ཡང་ མཛད་ཡོད། སྐྱབས་
མགོན་འཕྲིན་ལས་བཟང་པོས། ཧོ༔ དམ་ཅན་ཆོས་ཀུན་ཡེ་ནས་དམིགས་མེད་
ཀྱང༌། སྣ་ཚོགས་དུ་མ་འཆར་བ་ རིག་པའི་སྒོ། འཇིག་རྟེན་འདས་དང་མ་
འདས་སྒྲོ་བཏགས་ཙམ། སངས་རྒྱས་བསྟན་སྲུང་ལྷ་ཆེན་ནགས་ ལྷར་བསྟོད་
ཞེས། སངས་རྒྱས་ཀྱི་བསྟན་སྲུང་བྱ་བ་བཤད་སྒྲུབ་ལས་གསུམ་སྐྱོང་དང་འཛིན་
དང་སྤེལ་བ་ལ་མགོན་སྐྱོབ་བྱ་མཁན་རྣམ་པ་ཆོས་སྐྱོང་གྱི་སྐུར་བསྟན་པ་ལས་
དོན་དུ་ས་ཐོབ་བྱང་སེམས་ཤ་སྟག་ཡིན། དེ་མིན་དྲེགས་ཚོགས་རྣམས་ཆགས་
སྡང་གིས་དོན་ཕྲན་ལ་ཕྲག་དོག་དང་ཡོ་ལང་སོགས་བྱེད་པའི་སྲུང་མ་ཙམ་ལས་
སངས་རྒྱས་བསྟན་སྲུང་བྱ་བ་ག་ལ་ཐོབ། ཁྱབ་བདག་སྟག་ཕུ་པདྨ་བཛྲ་མཆོག་
གིས། ཁྱེད་ནི་བླ་མ་ ལྟར་ བསྟེན་ན། བྱིན་རླབས་ རྒྱ་ མཚོ་བདག་ལ་བསྩལ།



ཁྱེད་ནི་ཡི་དམ་ལྟར་བསྟེན་ན། དངོས་གྲུབ་རྒྱ་མཚོ་བདག་ལ་བསྩོལ། ཁྱེད་ནི་
ནོར་ལྷ་ལྟར་བསྟེན་ན། འདོད་རྒུ་རྒྱ་མཚོ་བདག་ལ་བསྩོལ། ཁྱེད་ནི་ཡུལ་ལྷ་
ལྟར་བསྟེན་ན། སྡོང་གྲོགས་ཁ་འཛིན་འཚོ་སྐྱོང་མཛོད། ཞེས་གསུངས་པས་
གང་ལ་གང་འདུལ་དེ་ལ་དེར་སྟོན་པ། འཇིག་རྟེན་འདས་ཀྱང་སྲིད་པའི་སྐུར་
བཞེངས་ནས་འགྲོ་བའི་དོན་མཛད་པ། རྩ་གསུམ་ཀུན་འདུས་ཀྱི་ངོ་བོ་ཡིན་པ་
དག་ས་གསུམ་དུ་གནས་པའི་སེམས་དཔའ་ཡིན་པ་ལས། ནག་ཕྱོགས་པའམ་
དུག་གསུམ་གྱི་ཀུན་ནས་དཀྲིས་པ་ཞིག བླ་མ་ཡི་དམ་ནོར་ལྷ་བཀའ་སྲུང་འོས་
པ་ཞིག་བཀའ་བསྟན་དུ་འདུག་པ་སྟོན་དགོས་པ་ཐལ། དེ་ལྟར་གསུངས་མཁན་
དེ་མ་ངེས་ཟེར་ན། སྟག་ཕུ་སྐུ་ཕྲེང་བརྒྱད་པ་རྗེ་བཙུན་ངག་དབང་བློ་བཟང་
འཇམ་དཔལ་བསྟན་པའི་དངོས་གྲུབ་བམ། གཏེར་ཆེན་པདྨ་བཛྲ་ཞེས་གཞུང་
བཀའ་པོད་ལྔ་ལ་མཁས་ཤིང་། འཁྲུལ་མེད་ཀྱི་གཏེར་སྟོན་ཆེན་པོ་བོད་ཁམས་
ཀུན་ལ་གྲགས་པའི་མཁས་གྲུབ་གཉིས་ལྡན་གྱི་སྐྱེས་བུ་མིན་པ་སུ་ཡི་སྨྲ།
དེ་དང་མཚུངས་པར་སྟག་ཕུ་སྐུ་ཕྲེང་གཉིས་པ་ངག་དབང་ཆོས་གྲགས་
བཟང་པོས། ཡེ་ཤེས་འོད་ཀྱི་ཕོ་བྲང་དམ་པ་ནས། ལྷ་གཉན་ནགས་ལྷ་ཛམ་བྷ་
འཁོར་དང་བཅས་ཞེས་དང་། ཞབས་དྲུང་མཁས་གྲུབ་བསྟན་འཛིན་འཇིགས་
བྲལ་ཆོས་ཀྱི་རྒྱལ་པོས། དཀར་ཕྱོགས་སྐྱོང་མཛད་ལྷ་ཡི་དགེ་བསྙེན་ཆེ། ཡུལ་
སྐྱོང་ནགས་ལྷ་འཁོར་བཅས་གནས་འདིར་གཤེགས་ཞེས་གསུངས་པ་ལས་ནག་
ཕྱོགས་པ་ཞིག་ཡིན་པར་མ་གསུངས་པས་དེ་རྣམས་གང་ཞིག་འགྲེལ། མི་ཤེས་
བཞིན་དུ་སྨྲ་བ་ནི་རང་འཚང་རྡོལ་བ་ལས་དགོས་པ་དབེན་ཏོ།
ནགས་ལྷའི་ལྷ་མཁར།
ནགས་ལྷའི་ལྷ་མཁར་རམ་རྟེན་མཁར་ནི་ནགས་ཤོད་སྤྱི་ཡི་ནགས་ལྷའི་
བསྐང་གསོ་རྒྱུན་འཛུགས་བྱ་ཡུལ་ཞིག་ཡིན་པ་དང་། ནམ་བཞེངས་སྐོར་དེ་ཙམ་



མི་གསལ་ཀྱང་། ལོ་རྒྱུས་ཡུན་རིང་ལྡན་པ་སྨོས་མ་དགོས་ཏེ། པ་ཧྲེང་ཐང་གི་
དགོན་ཤུལ་དང༌། ཆུ་མ་མཁར། རི་མ་མཁར། སེང་ཐང་ལ་དགོན་ཤུལ་དང༌།
སེང་གེ་བྲག་རྩེ་ལ་མཚམས་ཁང་དང་། ཨོ་ཀེ་བྲག་ལ་མཚམས་ཁང་གི་ཤུལ་ཡོད་
པས་དེ་རྣམས་གནའ་རབས་ཀྱི་མཁར་ཤུལ་རེད། མི་རྣམས་ཀྱི་བཤད་སྲོལ་ལ་
གླིང་བླ་བྲང་ལྟ་སྨོན་དགོན་དུ་ཕེབས་སྐབས། ལྷ་མཁར་དུ་ཚོ་ཤོག་ནས་འབུལ་
བ་གཡག་ཁམས་པ་བཅོ་བརྒྱད་ཚེ་ཐར་རམ་ནགས་ལྷར་སྤྱན་གཟིགས་སུ་ཕུལ་
བས་དེ་རྣམས་དགྲ་ཇག་གཅན་གཟན་གྱི་འཚེ་བ་མེད་པར་གཞི་བདག་གིས་འཚོ་
སྐྱོང་བྱ་བ་དང༌། ལྷ་མཁར་འདི་གནས་མཆོག་ལྕང་ལོ་ཅན་དང་དབྱེར་མེད་
པས་ཕྱིས་ སུ་སྐྱེས་བུ་འགྲོ་དོན་ ཅན་ཞིག་གིས་ བཞེངས་པར་ལུང་བསྟན་ པར་
བཤད། གླིང༌ སྤྲུལ་ ལུང་ རྟོགས་ བསྟན་ འཛིན་ འཕྲིན་ ལས་ མཆོག་ སྤྱི་ ལོ་
༡༨༥༠ལོར་འཁྲུངས་སྤྱི་ལོ་ ༡༩༠༠ གཡས་གཡོན་དུ་གནས་འདིར་ཕེབས་པར་
སེམས། དེའི་སྔོན་དུ་འབྲི་གུང་གདན་རབས་ཉེར་དགུ་པ་སྐྱབས་མགོན་ཆོས་ཀྱི་
ཉི་མ་མཆོག་སྤྱི་ལོ་༡༧༧༡ལྕགས་ཡོས་ལོ་འགོམ་དགོན་དུ་ཕེབས་ནས་ཟླ་ལྔ་པའི་
ཚེས་ཉེར་ བདུན་ ལ་ ནགས་ ལྷའི་ སྦོས་རྫོངས་ མེར་ ནག་ (སྤངས་ ལྗོངས་ མེར་
ནག་)ལ་ཕེབས་ནས་བསང་གསོལ་དང༌། ནགས་ལྷའི་རྟེན་རྫས་ལ་ ལྷ་རྟ་གྲོ་
ཞུར་གཅིག་དང་ལྷ་གཡག་རོག་པོ། ལྷ་ལུག་དཀར་པོ་དང་གཏེར་བུམ། མཚོ་
ལ་རལ་གྲི་ཀླུ་བུམ་བཅས་ཕུལ་ནས་ཞག་གཅིག་བཞུགས། དེ་རྗེས་འབྲི་གུང་
གདན་རབས་སུམ་ཅུ་པ་སྐྱབས་མགོན་པདྨའི་རྒྱལ་མཚན་མཆོག་འགོམ་དགོན་
དུ་ཕེབས་ནས། ཡར་ལམ་ནགས་ལྷའི་ལྷ་མཁར་དུ་ཞག་གསུམ་བཞུགས་ཤིང་།
བསང་གསོལ་རྒྱས་པ། ལྷ་རྟ་དང་ལྷ་གཡག་སོགས་སྤྱན་གཟིགས་སུ་བཙན་པ་
གནང་། ཁྲོམ་ལ་བཀའ་དབང་བསྩལ་བས་དེ་སྐབས་ལྷ་མཁར་ཞེས་བྲིས་འདུག་
པས་སྔོན་དུས་སུ་ཡོད་པར་ངེས། 《སྐྱབས་རྗེ་རྣམ་གཉིས་ཀྱི་རྣམ་ཐར་བྲིས་མ་
ལས།》.



ཁྱབ་བདག་སྟག་ཕུ་གཏེར་ཆེན་པདྨ་བཛྲ་མཆོག་སྤྱི་ལོ་ ༡༩༡༦སྨིན་ཟླའི་
དུས་བཟང་ལ་འགོམ་ལྡིང་དཔོན་ནས་གདན་དྲངས་ནས་ལྷ་རྟ་རག་པ་རིན་ཆེན་
རྒྱུན་དང་བཅས་ཕུལ་བ་དང་། དེ་མིན་རྟ་ནོར་དར་ཟབ། གཟི་བྱུར་སོགས་
འབུལ་བ་མཐའ་ཡས་ཕུལ། རྗེ་ཉིད་ཀྱིས་སྦོས་རྫོངས་ནས་ནོར་བདག་གསང་
བའི་བསྒྲུབ་སྐོར་རྣམས་གཏེར་ནས་བཞེས། ལྷ་མཁར་དུ་སྲོག་ཁང་རྟེན་གཏོར་
བཅས་འཆུག་ མེད་ ལག་ ཏུ་ བསྟར། ཞབས་ དྲུང་ མཁས་ གྲུབ་ བསྟན་ འཛིན་
མཆོག་སྤྱི་ལོ་ ༡༩༥༦ལོར་གནས་འདིར་ཕེབས་ནས་བསང་གསོལ་མཁའ་ལྡིང་
དབང་པོ་བྱ་བ་སྐྱི་རུ་དཔོན་ཚང་དུ་མཛད། དེ་མིན་ནགས་ཤོད་བསྟན་པའི་
སྒྲོན་མེ་རྣམས་གསུམ་གཙོས་རིས་མེད་མཁས་གྲུབ་རྣམས་ཀྱིས་བསང་གསོལ་
དང་བསྟོད་པ་མཛད་པ་མང་བར་ཡོད་ངེས་ཀྱང༌། ད་ལྟ་དེ་ཙམ་ལས་མཇལ་
བའི་སྐལ་བ་མ་བྱུང་བས་རྗེས་སུ་འགོད་རྒྱུ་ཡིན། །
ལྷ་མཁར་དུ་སྔོན་དུས་སུ་མགོན་ཁང་ཀ་བ་བཞི་དང་སྟེང་ཐོག་ཀ་བ་བཞི།
ཐབ་ཚང་ཀ་བ་གཉིས་ལྕགས་རི་དང་བཅས་ཡོད་པ་དང་། ཀ་བ་བཞི་ནི་བསྟན་
པའི་སྒྲོན་མེ་རྣམ་ གསུམ་ དང་ཚོ་སྡེ་བཅས་ཀྱི་ཀ་བ་རེད་ཟེར་སྲོལ་ཡོད་པས་
དགོས་པ་གང་ཡིན་མ་ཤེས། རྟེན་གཙོ་སློབ་དཔོན་རིན་པོ་ཆེ། རིགས་གསུམ་
མགོན་པོ། ནགས་ལྷ་དང་གེ་སར། སྒྲོལ་ལྗང༌། གསུང་རྟེན་དུ་བཀའ་འགྱུར།
སྤྲིན་ཨ་ཐོ་ནས་བྱང་ཆུབ་མཆོད་རྟེན་བཅས་བཞུགས། ཉིན་ལྟར་བསྐང་གསོ་
ཆད་མེད། གནས་འདིར་བཞུགས་མཁན་ནི་ཡུལ་མི་རྒན་རབས་རྣམས་ཀྱི་ངག་
རྒྱུན་དུ། འགོམ་དགོན་དང་། རབ་བརྟན་དགོན། ལྟ་སྨོན་དགོན་གསུམ་གྱིས་
ལོ་གསུམ་རེར་གྲྭ་པ་གཉིས་རེ་བཞུགས་སྲོལ་རེས་མོས་དང་ཆོས་རྒྱུན་གཏོང་རྩ་
ཡང་མཉམ་དུ་བཞག་པར་གསུངས། བར་སྐབས་ཤིག་ལ་འགོམ་ཨ་སྟག་དགེ་
སློང་བྱ་བ་དེ་སྤྱོད་པ་ཅུང་ཞན་པས་སྟོད་དགོན་གཉིས་ནས་བློ་ལ་མ་བབས་པས་
བར་སྐབས་ཤིག་འགོམ་གྱི་མཚམས་པ་བཞུགས་མཁན་མེད་པར་གྱུར་ཀྱང་སྟོང་



རྩ་རྣམས་སྔར་བཞིན་རྒྱུན་གནས་དང༌། ལོ་གསུམ་རེའི་རྩིས་སྤྲོད་སྐབས་སུ་
འགོམ་ལྡིང་དཔོན་དང༌། ཐང་སྟོད་ཡབ་ཚང་། རྒྱ་སོག་དཔོན་བཅས་ཀྱིས་
རྩིས་སྤྲོད་བྱེད་ཀྱི་ཡོད། རིག་གསར་གོང་དུ་རབ་བརྟན་དགོན་གྱི་གྲྭ་ཡེ་ཤེས་ཟླ་
བ་བཞུགས། དེ་རྗེས་ལྟ་སྨོན་གྲྭ་བསྟན་འཛིན་འཇམ་དཔལ་བཞུགས་སྐབས་
རིག་གསར་ཚེས་ནས་ཚ་ལ་བརྐོ་རུ་སོང་བས། འགོམ་དགོན་པའི་གྲྭ་དཀོན་
མཆོག་ཞི་བ་བཞུགས་ཡོད།
ལྷ་མཁར་གྱི་སྒྲིག་སྲོལ་ནི། མཚམས་པ་མཚམས་ཐོའི་ཕྱི་ལ་མི་འགྲོ་རྒྱུ་དང་
བསྐང་གསོ་ཆད་མེད། ལྷ་མཁར་ནས་མིག་རྒྱང་གང་བར་རི་དྭགས་མི་བཤོལ་བ།
སྦོས་རྫོངས་མེར་ནག་ནས་བླ་མའི་མདོ་བར་རྟ་བཞོན་པ་དང་ཞྭ་མོ་མི་བྱོན། ཉེ་
སྐོར་གནས་ཚུལ་བྱུང་རིགས་མཚམས་པ་ནས་ཐག་གཅོད་ཆོག་པའི་ཧོར་རྒྱལ་
པོའི་སྡིག་ཐམ་བཅས་ཡོད། ལོ་རེར་སྡེ་སྤྱི་ནས་བཀའ་འགྱུར་དག་སྒྲོག བླ་སྤྲུལ་
གང་རུང་ནས་དབང་གཞི་ལེན་པ། རབ་གནས། ཀླུ་བུམ་བཅས་འབུལ། ཚོ་
སྡེ་ནས་རྟ་རྒྱུག་དང་འགྲོས་བསྡུར། འོག་འགྱུར་དང་ཞར་འཕེན་སོགས་རྩེད་
རིགས་སྣ་ཚོགས་བཅས་བྱེད་ཀྱི་ཡོད། སྤྱི་ལོ་ ༡༩༦༦སྤྱི་དང་འདྲ་བར་ཉམས་
གུད་དུ་ཕྱིན། སྤྱི་ལོ་ ༡༩༨༩ལོར་འགན་ཁུར་བཟང་པོ་དང་། སྒོ་བ་ཁམས་
གསུམ་དབང་འདུས། རྒྱ་མི་དཔལ་འབྱོར་དང༌། སྦྱིན་བདག་དར་ཁྱུང་དང་།
མཁན་པོ་རྐྱང་རི་བསོད་ནམས་བཅས་ཀྱི་གཙོ་བོ་མཛད། དད་ལྡན་མང་ཚོགས་
ཡོངས་ཀྱི་ རྒྱབ་སྐྱོར་འོག་ མགོན་ཁང་ཀ་བ་བཞི། སྟེང་ ཁང་ ཐབ་ ཚང་ ཀ་བ་
གཉིས། རྟེན་གཙོ་གུ་རུ་རིན་པོ་ཆེ། ལྷ་ཆེན་ནགས་ལྷ། རིགས་གསུམ་མགོན་
པོ། གསུང་རྟེན་བཀའ་འགྱུར་ཆ་ཚང་། ཐུགས་རྟེན་བྱང་ཆུབ་མཆོད་རྟེན་
བཞེངས་པ་དང་། མཚམས་བསྟན་འཛིན་འཇམ་དཔལ་དང༌། ངག་དབང་
ལམ་བཟང་ གཉིས་ གདན་དྲངས་ནས་ཁོང་རྣམས་ གཉིས་ ཀྱིས་ གེ་སར་དང་།
སྒྲོལ་ལྗང༌། མཆོད་རྟེན་ཆ་བརྒྱད་བཅས་བཞེངས། སྟག་ཕུའི་ཕྱག་གནང་གུ་རུ་
96



གཙོ་འཁོར་གསུམ། འོད་དཔག་མེད་བཅས་དང༌། རབ་བརྟན་དགོན་བཀའ་
བཅུ་ཤེས་རབ་འཇམ་དཔལ་ནས་ནགས་ལྷ་ཞི་བ་དང་། སྐོར་ལམ་དུ་མཆོད་
རྟེན་ཆ་བརྒྱད། སྨྱུང་གནས་ལྷ་ཁང་ཀ་བ་གསུམ། ནང་དུ་སྤྱན་རས་གཟིགས་
དང་རྣམ་སྲས། སྟག་ཕུ་པདྨ་བཛྲ། ཉི་གྲགས་གཏེར་ཆེན་བཅས་ཀྱི་སྐུ་དང༌།
གསེར་ཟངས་ཀྱི་མཆོད་རྟེན་བཅས་བཞེངས་གྲུབ། སྟེང་ཐོག་ལ་བླ་སྤྲུལ་རྣམས་
པའི་གཟིམ་ཆུང༌། དེ་ཡི་ནང་དུ་རྗེ་ཡབ་སྲས་གསུམ་དང་དེའི་གསུངས་འབུམ།
རྭ་ལོ་ཙཱའི་ ཕྱག་ཚ་འཇིག་བྱེད་སྐུ་བྱིན་ ཅན། ཞལ་ ཐང་ལྟུང་བཤགས་ སོ་ལྔ།
ཐང་རྙིང་རྗེ་ཡབ་སྲས་གསུམ། ཞབས་དྲུང་རིན་པོ་ཆེའི་འདྲ་སྐུ། ཁྱུང་སྤྲུལ་
རིན་པོ་ཆེའི་འདྲ་སྐུ། གནམ་ལྕགས་ཀྱི་མེ་ལོང་བཅས་བཞུགས་པས་འཛམ་གླིང་
སྤྱི་དང་ནགས་ཤོད་པའི་ལྷ་ཆེན་ནགས་ལྷའི་རྟེན་མཁར་ཁྱད་འཕགས་ཡིན་པས་
བསོད་ནམས་དཔལ་ཀྱི་གཞི་རུ་དར་ཞིང་རྒྱས་པའོ།
ནགས་ཤོད་པའི་གོམས་སྲོལ།
མདོ་སྟོད་ནགས་ཤོད་པའི་ཡུལ་ལྗོངས་འདི་ཉིད། ཡ་ཐོག་གི་དུས་སུ་མི་
རིགས་དང་ཡུལ་ལུང་ རང་ཉིད་ཀྱི་གོམས་སྲོལ་ཐོག་བོད་སྤྱི་དང་འདྲ་བ་བོད་
འདོད་མའི་རང་གཤིས་དང་དེ་རྗེས་བོན་གྱི་ཆོས་ལུགས་སྤྱོད་པ་དང༌། ཅུང་
ལུང་ཕྱོགས་ཡིན་ཞིང་བོན་ཆོས་དང་བོད་རྙིང་པའི་གོམས་སྲོལ་ཡོད་པ་སྨོས་མ་
དགོས། དེ་རྗེས་བོད་ཆོས་རྒྱལ་མེས་དབོན་རྣམས་གསུམ་གྱི་ལུགས་བཟང་གིས།
ཤེས་རིག་ཅན་རྣམས་གོང་དུ་བཀུར་བ་དང༌། ཕ་མ་དང་སློབ་དཔོན་ལ་རང་གི་
སྲོག་ལྟར་བརྩེ་ཞིང་། རང་བསྟོད་པ་དང་གཞན་སྨོད་ལ་མི་དགྱེས་པར། ཕན་
ཚུན་གླེང་མོལ་བྱེད་སྐབས་བརྡ་རྙིང་དང་བོད་སྔ་མའི་སྐད་བརྡ་མང་ཞིང་བརྡ་
སྤྲོད་རིག་པ་དང་མཐུན་པ། སྐད་གདངས་སྦོམ་ལ་ལྡིང་ཞིང་དལ་བར་སྨྲ་བ།
ངོ་བསྟོད་ཀྱི་སྐད་རིས་ཉུང་ཞིང་སྨྲས་པའི་ཚིག་ལས་མི་འདའ་བ། ཤེས་རིག་



རྣམ་དག་ཞིག་ཡིན་ཕྱིན་བརྒྱུད་པ་ནས་བརྒྱུད་པར་འཛིན་ཞིང་ཁུང་ལུང་མན་
ངག་དང་ལྡན། དཀོན་མཆོག་ལ་སྲི་ཞུ་ཆེ་ཞིང་མ་ནུས་པ་ལ་ལྷག་པར་བརྩེ་བ།
ཆོས་ལུགས་གྲུབ་མཐའ་མང་ཞིང་དགོན་གནས་ཉེར་ལྔ་ཙམ་ཡོད་ཀྱང་ཕན་ཚུན་
རིས་མེད་ཀྱི་རང་ཚུགས་ཐུབ་པས་ཐུབ་བསྟན་སྒོ་ཀུན་ནས་སྐྱོང་བ། དམ་པའི་
སྐྱེས་བུ་མཁས་གྲུབ་མང་པོ་བྱུང་ཡང་བྱ་བྲལ་ཁེངས་སྐྱུང་གིས་རང་བསྟོད་དང་
རྫུན་བྲིས་ཉུང་བ། སྐྱིད་དུས་ཀུ་ཅོ་དང་ཐོབ་རྩོད་མེད་ལ། སྡུག་དུས་ཕན་ཚུན་
སེམས་ཁུར་ཆེ་ཞིང་སྡུག་ཐེག་པ། རི་ཀླུང་མེད་པར་ནགས་ཚལ་གྱིས་གང་ཞིང་
རི་སྐྱེས་སྲོག་ཆགས་དང་རིག་དངོས་ལ་གཏོར་སྐྱོན་ཉུང་ཞིང་བདེ་བར་གནས་པ།
རྩྭ་ཆུ་བཟང་ཞིང་ཕྱུགས་ལུག་དཀར་ནག་ཁྲ་གསུམ་གྱིས་ཁེངས་པ། ཞིང་ས་
བཟང་བས་འབྲུ་རིགས་ལོ་འབྲས་ལེགས། དེ་སྐབས་སུ་ཕྱོགས་གཞན་ནས་ཤ་
མར་འབྲུ་གསུམ་ སྒྲུབ་ པར་ནགས་ཤོད་དུ་ཡོང་བར་བཤད། དཔོན་རྣམས་
དམངས་ལ་བྱམས་ཤིང་། དམངས་ཀྱིས་དཔོན་ལ་བཀུར་བ། ཕྱི་ཡི་བཙན་
འཛུལ་མེད་པ་དུས་བདེ་བ་རྒན་མོ་གསེར་འཁུར་གྱི་ལུང་ཞེས་འབོད། སྐྱེས་པ་
རྣམས་བོད་གདོད་མའི་སྲོལ་ལྟར་མགོ་ལ་དར་དཀར་གྱི་ལ་ཐོད་དང༌། དབུ་སྐྲ་
ལན་གཉིས་བཅས་ནི་བོད་ཀྱི་སྔོན་སྲོལ་ལྟར་གནས་ཏེ། པོ་ཏ་ལའི་ཆོས་རྒྱལ་
སྒྲུབ་ཕུག་གི་རྒྱལ་བློན་རྣམས་མཇལ་བ་ཙམ་གྱིས་ཤེས་པར་ནུས། ཚར་ལོ་དམར་
པོ་ནི་བོད་དམག་གྱི་མཚོན་བྱེད་ཡིན་སྙམ་ སྟེ། མདུང་གི་ཚར་ལོ་དམར་པོ།
རྨོག་འཕྲུ་དམར་པོ། དབུ་གུར་གྱི་ཕུབ་སོགས་ཀྱིས་ཤེས། ཕྱུ་པའི་ཕུ་དུང་ས་ལ་
མ་ཐུག་ཙམ་ དང༌། ཕྱོགས་ལ་ ཐོན་སྐབས་ རལ་ གྱི་ སོགས་ མཚོན་ཆ་ དང་ མི་
འབྲལ། བུད་མེད་རྣམས་གོས་སྣ་རིང་ཞིང༌། རིན་ཆེན་སྣ་ལྔའི་རྒྱན་གྱིས་སྟོད་
སྨད་ཀུན་ཏུ་མཛེས་པ། ལྷག་པར་དུ་དུང་དཀར་གྱི་མཛེས་ཆ་མདུན་དུ་སྣོལ་བ།
ཡ་རབ་མཛངས་མའི་སོ་ཚིས་དང་ལྡན་ཞིང་ཁྱིམ་བྲལ་གྱི་བྱ་བ་ཀུན་ནས་སྤངས།
མི་རྣམས་རང་གི་རུས་ལ་ལྷག་པར་བརྩི་ཞིང་རུས་དང་མིང་མཉམ་དུ་འབོད།
98



ནགས་ཤོད་སྟོད་སྨད་བར་གསུམ་ཚང་མར་ལོ་ལྟར་དགེ་བའི་ཆོས་ཕྱོགས་གང་
གྲུབ་དང་། ཉིན་མཚན་མེད་པར་སྙིང་པོ་ཡིག་དྲུག་ལ་འབད། དགོང་ལྟར་རེ་
བཞིན་དགོང་འདོན་ཞེས་སྒྲོལ་མ་ལ་སོགས་ཆག་མེད་གསུང་། དེ་ལྟར་ཡ་རབས་
ཀྱི་སྤྱོད་བཟང་ཤིན་ཏུ་མང་ཡང་བྲི་བར་མ་ལོངས་པས། མདོར་ན་བོད་དུ་ཡུལ་
སྐོར་བ་ཞིག་ཡིན་ཕྱིན་ནགས་ཤོད་ལུང་པ་འདིར་ཕེབས་ན་བོད་ཀྱི་ཡུལ་སྐོར་གྱི་
ཁྱད་ཆོས་ཆ་ཚང་ཞིག་ཁྱེད་ཀྱིས་མཁྱེན་ཐུབ།
ནགས་ཤོད་ཀྱི་དཔོན་ཁག
སྔོན་དུས་སུ་ལུང་འདིར་དཔོན་ཚང་མང་པོ་བྱུང་བར་སྨོས་མ་དགོས་པ་
འོག་ནས་རིམ་པར་གསལ་ཡང་། སྤྱིར་ལུང་པ་འདི་ཉིད་དུ་གཙོ་བོ་ཚོ་དཔོན་
ཁག་དྲུག་ཡོད་པ་དང༌། དེའི་ནང་ནས་ ཐོབ་ ཐང་ཆེ་ཞིང་ཆེན་ཧུའི་ མཚན་
གནས་ཐོབ་པ་སྟག་དྲུག་དཔོན་ཚང་ཡིན། ཧོར་རྒྱལ་རབས་དགུ་པ་ལྷ་རྒྱལ་དར་
གྱིས་ནགས་ཤོད་དབང་སྒྱུར་སྐབས་སུ། རྒྱ་ཤོད་སྟོད་ཀྱི་ན་བུར་སེན་གསུམ་
ནགས་ཤོད་དུ་ཟླ་སྦྲེལ་བ་ནས་བཟུང་ནགས་ཤོད་ཚོ་དགུ་བྱ་བ་བྱུང༌། དེ་ནི་སྟག་
དྲུག འབྲི་རུ། འགོམ། བོ་ཕན། རཀྱི། ཁྲ་རིང་། ན་རོག བུ་རྫུམ། སེན་
ཚ་བཅས་ཡིན། བོད་སིལ་བུའི་གོང་དང་མཇུག་ནས་ད་བར་དཔོན་གནས་དང༌
དཔོན་རྒྱུད་མ་ཉམས་པར་གནས་པས་མི་ཐོག་ཉི་ཤུ་ལྷག་ཙམ་སོན་པ་ཤ་སྟག་
ཡིན་ཞེས་གསུངས། དཔོན་ཁག་རྣམས་ཀྱི་བྱུང་རིམ་དང་མི་རྒྱུད་བཅས་ཀྱི་བྱུང་ ་
རིམ་རྣམས་སྐྱབས་རྗེ་རི་དབང་རིན་པོ་ཆེས་བརྩམས་པའི་དེབ་ཐེར་དུ་གཟིགས་
ལས་ཟློས་པར་མི་བྱའོ། །
ནགས་ཤོད་དུ་ཆོས་ལུགས་གྲུབ་མཐའ་ཁག་བྱུང་ཚུལ། །
གཡུང་དྲུང་བོན། ཡུལ་འདིར་སྔར་བོད་གདོད་མའི་རྗེས་སྲོལ་ལྟར་ཆོས་



ལུགས་ཀྱི་གྲུབ་མཐའ་བོན་ཆོས་ཁོ་ན་ཡིན་པས། ད་ལྟ་ཡང་རྒྱ་ཤོད་དུ་བོན་
གནས་དང་དགོན་པ་མ་ཉམས་པར་གནས། ཡུལ་འདིར་ནང་བསྟན་དར་བའི་
དུས་རབས་ནི། རྒྱལ་པོ་བཀའ་ཆེམས་དེབ་ངོས་ ༡༨༥ ཤཱ་བ་གཟུངས་ནས་
རྨོས་བྱས། བླང་གྲུ་དུས་ཐང་དུ་རང་ཐག་ཆུ་བསྐོར་བཅོས། ནགས་ཤོད་དུ་
ལམ་ནོར་དུ་བཅུག་པ་ལ་སོགས་སྙད་བྱས་ནས་འགོར་རོ། ཞེས་དང་། དེ་མིན་
བློན་པོ་འགར་ཁམས་སྟོད་ནགས་ཤོད་སྙེ་བོ་ནགས་སུ་སླེབས་པ་དང༌། ནགས་
ཤོད་ན་ཨོང་ཅོང༌ ( ཀོང་ཇོ་) འཁོར་དང་བཅས་པ་འདུག་པས་ཐུགས་དགྱེས་སོ།
ཞེས་རྒྱ་མོ་བཟའ་དང་ཇོ་བོ་ཤཱཀྱ་མུ་ནེ་བཅས་གནས་འདི་ནས་ཕེབས། དེ་ནས་
ནགས་ཤོད་སྟོད་ཀྱི་དགོན་ཉིན་སྲིབ་ཕྱག་བཏབ། ཀོང་ཇོས་ཕྱག་གིས་རྡོ་ཕ་ཝང་
ཐོག་ཡི་གེ་དྲུག་མ་བྲིས་གནང་ཤིང༌། དབྱངས་སུ་དྲངས་པས་ད་ལྟ་དབྱངས་མོ་
ཁུག་ཞེས་ མིང་ཐོག རང་བྱུང་ལྟ་ བུའི་ ཕྱག་བྲིས་ ད་ལྟ་ བཞུགས་ ཡོད་ཀྱང་།
ཙན་དན་སོལ་བ་བྱས་པའི་དཔེ་ལྟར་རྡོ་དེ་གསར་དུ་བརྐོས་ནས་ལོ་རྒྱུས་ཀྱི་
གནའ་རྫས་དེ་མེད་པར་བཟོ་བའི་ཉེན་ཆེ། དེ་མིན་ཟླ་ཐང་ནས་ཡར་ཕྱིན་པས་
ཁ་ཟེ་མདོར་རྒྱ་མོ་བཟའི་ཆིབས་དྲེལ་གྱི་སྟོད་ཕུར་ཡིན་ཟེར་བ་རྡོ་ཕུར་ཉག་ཅན་
གཉིས་བཅས་ ད་ ལྟ་ དངོས་ སུ་ བསྡད་ཡོད་ པ་དང་། གྲུ་ལ་ ཅོག་ ནས་ ཇོ་ བོ་
བཞུགས་པའི་ཤིང་རྟ་འཁོར་ལོའི་ལམ་དགོན་པ་སྲིབ་བར་མ་ཉམས་གསལ་བར་
གནས་ཡོད། དེ་ནི་ཡུལ་འདིར་ནང་བསྟན་ཆོས་ཀྱི་ཐོག་མ་དེ་ཡིན་པར་སྙམ།
གསང་སྔགས་རྙིང་མ་བ། སློབ་དཔོན་ཆེན་པོ་པདྨ་འབྱུང་གནས་མཆོག་
གིས། བྱང་ཤར་མཚམས་ན་སྦས་ཡུལ་ལུང་གསུམ་ལྗོངས། ཞེས་སྒྲུབ་གནས་
ཁྱད་པར་ཅན་དུ་ལུང་བསྟན།
དེ་རྗེས་རླངས་གྱི་གྲུབ་ཐོབ་བྱང་ཆུབ་འདྲེ་འཁོར་མཆོག་སྤྱི་ལོ་༩༦ེས་
སྦྲུལ་ལོར་འཁྲུངས་ཤིང༌། བོད་སིལ་བུའི་དུས་བསྟན་པ་ཕྱི་དར་གྱི་སྐབས་སུ་
གནས་འདིར་གསང་སྔགས་རྙིང་མའི་གྲུབ་པ་ཐོབ་ཞིང༌། སྒྲུབ་གནས་ཆགས་རི་
100



འམ་ཁམས་ཀྱི་དུར་བ་རི་འདི་ཡིན་པ་དང་མཐར་སྤྱི་ལོ་ ༡༠༧༦མེ་འབྲུག་ལོར་སྐུ་
མྱ་ངན་ལས་འདས། དེ་རྗེས་གཏེར་སྟོན་བརྒྱ་རྩའི་རྣམ་ཐར་ལས། ཨོ་རྒྱན་རྡོ་
རྗེ་གླིང་པ་ཉིད་རྒོད་ལུང་དུ་ཕེབས་པ་དང་བྱིང་མདའ་ཨོ་དཀར་བྲག་ནས་གཏེར་
ཆོས་མང་པོ་སྤྱན་དྲངས་པ་དང་། མུ་ཏིག་ཤེར་གྱི་རྔ་མ་གོང་དུ་ཕེབས་པར་
གསུངས་པ་དང་། ཆོས་སྐོར་ཁག་གཅིག་ནང་གནས་འདིར་མིན་པར་བཤད་
ཀྱང་དཔྱད་པ་བྱ་དགོས། དེའི་རྗེས་སུ་འབྲི་གུང་འཕོ་ལུང་ སྤྲུལ་ སྐུའི་སྐུ་སྐྱེ་
ཁམས་ནང་ཆེན་དུ་སྐུ་འཁྲུངས་པ། གཏེར་སྟོན་ཆེན་པོ་ཁམས་ཉི་མ་གྲགས་པས་
ཤར་གཏེར་ པོད་ ཉེར་ གཅིག་ བཅས་ གཏེར་ ནས་ སྤྱན་ དྲངས་ ནས། སྤྱི་ལོ་
༡༧༠༣ཆུ་ལུག་ལོར་ཆགས་རི་དགོན་སྲིན་རྫོང་འོད་གསལ་སྒྲུབ་སྡེ་ཕྱག་བཏབ།
སྲིན་རྫོང་གི་གནས་སྒོ་ཕྱེ། རང་ལུགས་གྲུབ་མཐའ་ཟུར་དུ་བཏོད་ནས་བཤད་གྲྭ་
དང་སྒྲུབ་གྲྭ་ཚུགས། དད་ལྡན་རྣམས་ཀྱིས་ས་སྐོར་ཡུལ་རིས་ཕུལ་བ་ལ་གཞི་
བྱས་ནས་བསྟན་པ་དར་བས། ད་ལྟ་ཉི་གྲགས་ཡབ་སྲས་གཙོས་པའི་བླ་སྤྲུལ་
རིམ་པར་བྱུང་ནས་འགྲོ་དོན་རྒྱས་བཞིན་མཆིས། དེ་མིན་ནགས་ཤོད་གཏེར་
སྟོན་མཧཱ་བཛྲ་བྱ་བ་འཁྲུངས་ཤིང་འགྲོ་དོན་ཅུང་བྱུང་བར་མངོན།
བཀའ་གདམས་པ། ཇོ་བོ་བཀའ་གདམས་པའི་ཆོས་སྲོལ་ནི་སྣེའུ་ཟུར་པ་
ཡེ་ཤེས་འབར་གྱིས་བ་ལག་དགོན་ཕྱག་བཏབ་ནས་རིམ་པར་དར་བས་དགོན་
གནས་ཆེ་ཤོས་ཡིན་པ་དང་། དེ་མིན་ནགས་ཤོད་ཀོ་སྣ་གྲོང་འདི་སྔོན་གྱི་བཀའ་
གདམས་པའི་དགོན་ཆེན་ཞིག་ཆགས་པས། དགོན་པའི་ས་མིང་མ་འགྱུར་བར་
ད་ལྟ་ཡང་བེད་སྤྱོད་བྱེད་ཀྱི་ཡོད།
བཀའ་བརྒྱུད་པ། སྒྲུབ་བརྒྱུད་བསྟན་པའི་མངའ་བདག་མར་པ་བཀའ་
བརྒྱུད་པའི་བསྟན་པ་དང་པོ་ནི། སྤྱི་ལོའི་དུས་རབས་བཅུ་གཉིས་པའི་ནང་དུ་
ཕག་མོ་གྲུ་པ་རྡོ་རྗེ་རྒྱལ་པོ་མཆོག་གིས་ནགས་ཤོད་ཤུག་ལྡིང་དགོན་ཕྱག་བཏབ་
. པ་ནས་བཟུང་རིམ་པར་དར་བ་དང་། དེ་རྗེས་འབྲི་གུང་སྐྱོབ་པ་རིན་པོ་ཆེ་དང་།
101



སྤྱན་སྔ་རིན་པོ་ཆེ་སོགས་རིམ་པར་ཕེབས། གཞན་ཡང་ ཀརྨ་པ་དུས་གསུམ་
མཁྱེན་པས་ཕྱག་བཏབ་པ་འབྲོང་སྣ་དགོན་འདུ་ཁང་ཀ་བརྒྱ་མ་བཅས་བཞེངས་
པ་ནས་བཟུང་། ཀརྨ་པ་ཞྭ་དམར་ནག་སྐུ་ཕྲེང་རིམ་བྱོན་གནས་འདིར་འགྲོ་
དོན་རྒྱས། དུས་མཁྱེན་གྱི་ཐུགས་སྲས་གྱ་པ་གངས་པས་སོག་ཙན་དན་དགོན་
དང་ཝ་ཐང་དགོན་བཅས་བཏབ་ནས་ནགས་སོག་ཏུ་འགྲོ་དོན་རྒྱ་ཆེན་མཛད།
དེ་རྗེས་ཞྭ་དམར་མཁའ་སྤྱོད་དབང་པོའི་སློབ་མ་ནགས་ཤོད་ཆོས་བཟང་གིས་
སྟག་རྩེ་དང་བ་ཡོའི་གདན་ས་མཛད། ནགས་ཤོད་པ་བླ་མ་རིན་བཟང་དཀར་
པོས་ནགས་ཤོད་དུ་གྲིབ་གདོན་དགོན་ཕྱག་བཏབ། དེ་ནི་ད་ལྟ་སྦྱིན་ཆེན་དང༌
སྦྱིན་ཆུང་གི་བར་ན་དགོན་ཆེན་ཞིག་ཉམས་པའི་ཤུལ་དང་། དགོན་དེའི་གསུང་
རྟེན་བཀའ་འགྱུར་གསེར་བྲིས་འབྲུ་རེ་ལ་གསེར་ཞོ་རེ་ཡོད་པ་དེ་ནགས་ཤུག་ལྡིང་
དགོན་དང༌། རྭ་ཁྱིམ་དགོན་གཉིས་ལ་བཞུགས། ཅེས་པས་དེ་མིན་ནམ་སྙམ་
པས་ཕྱིས་སུ་དཔྱད། (ཁ་གཅིག་གིས་འབྲོང་སྣ་དགོན་ཡིན་པར་འདོད་)
གཞན་ཡང་ཀརྨ་པ་སྐུ་ཕྲེང་བདུན་པ་རྟ་ལོ་གསར་བཞད་ནས་ནགས་ཤོད་
དུ་བྱོན། ནགས་ཤོད་བློ་ཟམ་དང་བཀྲ་ཤིས་སྟེང་དུ་བླ་མ་རིན་པོ་ཆེ་བན་སྒར་
བས་ཐོག་མར་མཇལ། རྡོ་རྗེ་འཆང་དང་སྒྲོལ་མ་སོགས་ཞལ་གཟིགས། སོག་
ཙན་དན་ དགོན་ དུ་ ཆོས་འཆད་པ་དང་སྒྲུབ་ མཆོད་བཙུགས། དགོན་སྡེའི་
བཅའ་ཁྲིམས་དང་། ཡུལ་སྡེར་རི་རྒྱ་སོགས་དགེ་བསྐུལ་ཆེ། དཀར་པོ་རིན་
བཟང་གིས་ཀརྨ་པ་མཐོང་བ་དོན་ལྡན་ཁམས་ལ་ཕེབས་སྐབས་ནགས་ཤོད་དུ་
གདན་དྲངས་ནས་གྲིབ་གདོང་དང་། སྦྲུལ་མདོར་ཆོས་མང་དུ་གསུངས་ཞེས།
དེ་སྐབས་སྦྲུལ་མདོ་རྣམ་ཆེན་དགོན་དང་རྣམ་ཆུང་དགོན་གཉིས། གཅིག་འབྲི་
གུང་བཀའ་བརྒྱུད་དང༌། གཅིག་ཀརྨ་བཀའ་བརྒྱུད་ཡིན་ཞེས་གསུངས། དེ་
མིན་དྭགས་པོ་ལྕགས་ལུང་དགོན་དང་། སྐྱི་རུ་སྟག་ལུང་དགོན། ཀྭ་མཆོག་
འབྲུག་དགོན་ ཐར་པ་ གླིང་ སོགས་ བཀའ་ བརྒྱུད་ པའི་ཆོས་སྲོལ་མང་དུ་དར། ,
102



ཕྱིས་སུ་རིག་གསར་སྐབས་སུ་ལྡེབས་བྲིས་ཉིས་རྩེགས་བྱུང་བ་ཡང་འགའ་བྱུང༌།
སསྐྱ་བ། དཔལ་ལྡན་ས་སྐྱ་བ་ནི་མངོན་ཚན་ཆེ་བ་མ་དར་ཀྱང༌། ཤུག་
ལྡིང་དགོན་འདི་ ཉིད་ སྐབས་ཞིག་ ས་སྐྱའི་གྲུབ་མཐའ་འམ་ཆོས་སྲོལ་འགའ་
ཉམས་ལེན་ཡོད་པར་བཤད།
དགེ་ལྡན་པ། རི་བོ་དགེ་ལྡན་པ་ཞེས་རིང་ལུགས་དྲི་མ་མེད་པ་འོད་སྟོང་
ཅན་འདི་ཉིད་གནས་འདིར་ཤིན་ཏུ་དར་རྒྱས་ཆེ་ཞིང༌། རྗེ་ཙོང་ཁ་པའི་དངོས་
སློབ་ཁྲི་སྟེང་མཛེས་པའི་བླ་མ་བཞིའི་ཡ་གྱལ། གུ་ཐེ་ཆེན་པོ་དཔལ་ལྡན་དོན་
གྲུབ་མཆོག་གནས་འདིར་ཕེབས་ནས་དུས་རབས་བཅོ་ལྔ་པའི་ནང་ཚན་དུ་སྟག་
གདོང་རི་བོ་ དཔལ་འབར་དགོན་ཕྱག་བཏབ་ནས་གདན་ས་ནགས་ཤོད་དུ་
མཛད་ནས་ནགས་ཤོད་སྟག་ཕུ་ཞེས་སྐུ་ཕྲེང་རིམ་བྱོན་རྣམས་མཁས་གྲུབ་གཉིས་
ལྡན་གྱི་གྲགས་པའི་སྙན་པ་བཟང་། སྟག་ཕུ་སྐུ་ཕྲེང་བརྒྱད་པ་པདྨ་བཛྲ་མཆོག་
གིས་སྟག་ཕུའི་ཙ་རིའི་གནས་སྒོ་ཕྱེ་བ་དང་། སྟག་ཕུའི་གཏེར་གསར་རྣམས་
གཏེར་ནས་བཞེས་ནས་ཉམས་སུ་བསྟར། །
རྗེ་ཡི་སློབ་མ་གྲགས་པ་བཞིའི་ཡ་གྱལ་ནགས་ཤོད་བསྟན་པའི་སྒྲོན་མེ་
རྣམས་གསུམ་ལས་ཞང་ཞུང་ཆོས་དབང་གྲགས་པ་མཆོག་ནི་མངའ་རིས་ཞང་
ཞུང་དུ་འཁྲུངས། ༡༩༩༠ལྕགས་སྤྲེལ་ལོར་ནགས་ཤོད་དུ་ཕེབས་ནས་བཀའ་
དགོན་རྣམ་ཆེན་དགོན་དང༌། རྣམ་ཆུང་དགོན་གཉིས་ཉམས་གུད་དུ་ཕྱིན་པ་ཟླ་
སྦྲེལ་དུ་བཏང་ནས་ཁམས་སྟོད་ནགས་ཤོད་སྦྲུལ་མདོ་རྣམ་རྒྱལ་དཔལ་འབར་
གླིང་དགོན་རྒྱས་བསྐྲུན་གནང་། མདོ་དབུས་ ཁམས་གསུམ་དུ་དགོན་གནས་
མང་པོ་བཞེངས་ཡང་གདན་ས་ནི་དགོན་འདི་རུ་མཛད། རྗེ་ཉིད་སྐུ་ཕྲེང་རིམ་
པར་བྱུང་བ་རྣམས་གཞུང་བཀའ་པོད་ལྔ་ལ་མཁས་པ་དང༌། ལྷག་ཏུ་ཞབས་
དྲུང་མཁས་གྲུབ་བསྟན་འཛིན་མཆོག་གིས་ནགས་ཤོད་དུ་སྨོན་ལམ་ཆེན་མོའི་
སེར་ཚོགས་དང་། བཀའ་པོད་ལྔའི་འགྲེལ་བ་བརྩམས་ནས་ གཞུང་ གི་སློབ་
103



གཉེར་བྱ་ཡུལ་ཆོས་གླིང་དགོན་རྒྱས་བསྐྲུན་གནང་ནས་ཆོས་དང་གང་སྤྱིར་ཕྱག་
རྗེས་བླ་ན་མེད་པ་བཞག་པས་རྗེ་རིན་པོ་ཆེ་དང་གཉིས་སུ་མེད་པའི་གུས་བཀུར་
བྱེད་ཀྱི་ཡོད། གཞན་ཡང་རྗེ་ཡི་ཐུགས་སྲས་བདུན་གྱི་ཡ་གྱལ་འདུལ་འཛིན་
གྲགས་པ་རྒྱལ་མཚན་མཆོག་ཕེབས་ནས་འདུལ་བྱ་ལྷག་པར་ཆེ་བ་བཤད་སྲོལ་
ཙམ་ལས་དངོས་སུ་ཕེབས་མིན་དཔྱད་པ་ཞུ།
རྗེ་ཡི་སློབ་མ་གྲགས་པ་བཞིའི་ཡ་གྱལ་རྒྱ་སྟོན་བློ་བཟང་གྲགས་པས་ཤུག་
ལྡིང་དགོན་ཕྱག་བཏབ། འབྲོང་སྣ་དགོན་དྲུང་བློ་བཀྲ་ཤིས། རྭ་ཁྱིམ་དགོན་ལྷ་
རྩེ་བླ་མས་ཕྱག་བཏབ། བན་དཀར་དགོན་ནི་སྔོན་ཀརྨ་བཀའ་བརྒྱུད་ཀྱི་དགོན་
ཁག་ལྔར་ཟླ་སྦྲེལ་ནས་བྱེའུ་གནས་བརྟན་བློ་བཟང་གིས་ཕྱག་བཏབ་པ་བཅས་ད་
ལྟ་ནགས་ཤོད་འབྲི་རུ་རྫོང་ཁོངས་སུ་རི་བོ་དགེ་ལྡན་པའི་དགོན་གནས་མང༌། །
ནགས་ཤོད་པའི་འབྲི་རུ་རྫོང་ཁོངས་སུ་དགོན་གནས་རྣམས་ཀྱི་མཚན་
ཙམ་བརྗོད་པ་ནི། གསའ་མདའ་དགོན། སེན་ཚ་དགོན། དགའ་རི་དགོན།
ཀླུ་མཁར་དགོན། དངུལ་ཁོ་དགོན། རྡོ་རྟེང་དགོན་བཅས་བོན་དགོན།
ཆགས་རི་དགོན། རྒོད་ལུང་དགོན། སེ་བཀྲ་དགོན་བཅས་རྙིང་མ་བ་
དང་།
འགོམ་དགོན། ཝ་ཐང་དགོན། མར་སྐྱེད་དགོན། གླང་དེལ་དགོན་
བཅས་བཀའ་བརྒྱུད།
ཤུག་ལྡིང་དགོན། གཡག་འཁྲབ་དགོན། ཆོས་སྡེ་དགོན། འབྲི་རུ་
དགོན། ཆོས་གླིང་དགོན། སྒྲུབ་སྡེ་དགོན། འབྲོང་སྣ་དགོན། རྭ་ཁྱིམ་དགོན།
རབ་བརྟན་དགོན། ལྟ་སྨོན་དགོན། བན་སྒར་དགོན། བྱ་སྣ་དགོན། བྱ་
མདའ་དགོན་བཅས་རི་བོ་དགེ་ལྡན་པའི་ལུགས་འཛིན་པ་བཅས་ཞིབ་པར་
༧སྐྱབས་རྗེ་རི་དབང་རིན་པོ་ཆེས་བརྩམས་པའི་《ནགས་ཤོད་འབྲི་རུའི་ལོ་རྒྱུས་》
སུ་གཟིགས་པར་འཚལ།
104



ནགས་ཤོད་པའི་རིག་གནས་དང་སྒྱུ་རྩལ།
སྔོན་དུས་སུ་གནས་འདིར་ལོ་རྒྱུས་ཐོག་གནས་ལྔ་རིག་པའི་མཁས་པའི་ཁྱུ་
ཚོགས་གྲངས་མེད་བྱོན་ངེས་ཀྱང་དུས་རིམ་སྣ་ཚོགས་ཀྱི་དབང་གིས་བརྩམས་
ཆོས་དང་རྩོམ་པ་པོའི་མཚན་རྣམས་ད་ལྟ་མ་བཞུགས། རྗེས་སུ་བོད་སིལ་བུའི་
འཇུག་འདིར་དེ་དང་མཚུངས་པར་ཆོས་ལུགས་གྲུབ་མཐའ་ཁག་དང་མཁས་
གྲུབ་མི་དཔོན་གྲགས་པ་ཆེ་བ་མང་དུ་བྱོན་ངེས་ཀྱང་དཔྱད་གཞིའི་ཡིག་རིགས་
ལག་སོན་མ་བྱུང་བས་རྗེས་སུ་ཀུན་གྱིས་དཔྱད་པར་བྱ་དགོས་པས་ཡུལ་ཆུ་བཏུང་
པས་ཡུལ་ཁྲིམས་སྲུང་ཞེས་པའི་དཔེ་ལྟར་འགན་རང་བབས་སུ་ཡོད་པ་བཤད་མ་
དགོས། ད་ལྟ་བོད་ཀྱི་ལོ་རྒྱུས་དང་ལོ་ན་རྒན་པའི་ཞལ་རྒྱུན་དང་ དངོས་སུ་
བཞུགས་པ་བཅས་ནས་བྱུང་བའི་མཁས་དབང་རྣམས་ཀྱི་བརྩམས་ཆོས་ གང་
ཡོད་ཐོར་ཙམ་འབྲི་བར་བྱ་སྟེ། རྗེ་རིན་པོ་ཆེའི་དངོས་སློབ་ཁྲི་སྟེང་མཛེས་པའི་
བླ་མ་བཞིའི་ཡ་གྱལ་སྟག་ཕུ་གུ་ཤྲི་དཔལ་ལྡན་དོན་གྲུབ་མཆོག་དུས་རབས་བཅོ་
ལྔའི་ནང་ནགས་ཤོད་དུ་ཕེབས་ནས་སྟག་གདོང་རི་བོ་དཔལ་འབར་ཕྱག་བཏབ།
ཁོང་ནི་མཁས་པའི་སྙན་པ་འཛིན་མའི་ཁྱོན་དུ་ཁྱབ་པ་དང༌། གསུང་རྩོམ་ལ།
《ཆོ་གའི་རྣམས་བཤད་》དང་《བར་དོའི་ངོ་སྤྲོད་དྲིས་ལན་པོ་ཏི་གཅིག་》སྔོན་
འགྲོའི་སྐོར་དང༌། 《རང་རྣམ་པོད་གཅིག་》བཅས་མཛད། དེ་རྗེས་སྟག་སྤྲུལ་
སྐུ་ཕྲེང་གསུམ་པ་ངག་དབང་ཆོས་གྲགས་བཟང་པོ་མཆོག་རྒྱུད་སྨད་དང་དགའ་
ལྡན་བྱང་རྩེར་ཕེབས་ནས་སློབ་སྦྱོང་མཛད། སེ་རའི་ཁྲི་ཐོག་བཅུ་བཞི་པ་མཛད།
དགུང་ལོ་དྲུག་ཅུ་ཆུ་བྱི་ལོ་ ༡༥༥༣ལོར་དགའ་ལྡན་ཁྲི་པའི་གསེར་ཁྲིར་ལོ་བདུན་
བཞུགས་པས་ འགྲོ་ དོན་ མཐའ་ ཡས་ དང་། བརྩམས་ཆོས་《ནགས་ ལྷའི་ ལྷ་
བསང་དགོས་འདོད་ནོར་བུའི་བང་མཛོད་》དང་དེ་མིན་མང་པོ་ཡོད་པར་ངེས་
ཀྱང་ད་ལྟ་འདི་ཡིན་བྱ་བ་མ་རྙེད།།
སྟག་ཕུ་སྐུ་ཕྲེང་བཞི་པ་བློ་བཟང་བསྟན་པའི་རྒྱལ་མཚན་མཆོག་འབྲས་བློ་
105



གསལ་གླིང་དུ་ཆོས་ཞུགས་དང༌། ལྷ་ལྡན་སྨོན་ལམ་ཆེན་མོ་ལ་གྲྭ་བསྐོར་མཛད།
དཀར་ནག་རྩིས་ལ་སྦྱངས་པ་མཐར་ཕྱིན། གསུང་རྩོམ་ལ་《རྗེ་བཙུན་རྡོ་རྗེ་རྣལ་
འབྱོར་མ་ན་རོ་མཁའ་སྤྱོད་མ་》དང་། 《འོད་ཟེར་ཅན་མའི་གསོལ་མཆོད》
འཛམ་གླིང་དུ་སྐད་གྲགས་ཡོད་པའི་བོད་ཀྱི་མཐོ་རིམ་སློབ་གྲྭ་ཡོངས་ཀྱི་སྦྱང་གཞི་
《བྱ་མགྲིན་སྔོན་ཟླ་བའི་རྟོགས་བརྗོད་》དང༌། 《དཔལ་ཡེ་ཤེས་མགོན་པོ་ལེགས་
ལྡན་བེང་འཛིན་ལ་བརྟེན་ནས་ཉམས་ལེན་བྱ་ཚུལ་》སོགས་ཆོས་ཚན་དྲུག་ཅུ་
བཅས་མཛད།།
སྟག་སྤྲུལ་སྐུ་ཕྲེང་ལྔ་པ་གར་གྱི་དབང་ཕྱུག་ནི་འབྲས་སྤུངས་བློ་གསལ་གླིང་
དུ་ཆོས་བཞུགས་མཛད། བོད་གཞུང་གི་བཀའ་ལྟར་གནམ་མཚོར་ཕེབས་ནས་
མཚོའི་ཞལ་ཁ་ཕྱེ་བས། བྱམས་དང་རྟ་མགོ་གསེར་ཏོག་དང་། གདན་ས་ཕོ་
བྲང་དགེ་འཕེལ་བྱང་ཆུབ་གླིང་ཞེས་མཚན་སྙན་གསོལ། ཙ་རི་མཁའ་འགྲོ་སྙིང་
རྫོང་གི་གསང་གསུམ་གྱི་ཡོན་ཏན་ཤར་ཞིང་《གནས་ཡིག་རྩ་བ་མེ་ཏོག་ཆུན་པོ་》
མཛད། རི་བོ་གྲུ་འཛིན། གཡུ་ལོ་བཀོད་པ། ཨོ་རྒྱན་གསང་མཛོད་སོགས་ལ་
ཕེབས་ནས་《གསང་བ་བཅུ་གསུམ་》གྱི་གསང་གཏེར་བཞེས། གསུང་རྩོམ་ལ་
《གནས་མཆོག་བྷོ་དྷི་དི་པའི་གནས་ཀྱི་ཡོན་ཏན།》《དགའ་ལྡན་ཕྱག་རྒྱ་ཆེན་
མོའི་དྲིས་ལན།》《 རྡོ་རྗེ་རྣལ་འབྱོར་མའི་ སྒོ་ནས་གཤིན་པོའི་རྗེས་འཛིན།》
《ཀུན་རིག་ཆོ་ག་བསྡུས་པ།》《དཔལ་ས་སྐྱའི་གསེར་ཆོས་བཅུ་གསུམ་ རྗེས་
གནང་ཕྱོགས་ བསྒྲིགས།》《སྟག་ ཕུའི་ འཁྲུངས་ རབས།》《རྟ་ མགྲིན་ སྒྲུབ་
ཐབས།》དེ་མིན་རིག་གཞུང་སྤྱི་དང་བསྟན་སྲུང་ཆོས་སྐྱོང་ཡུལ་ལྷ་གཞི་བདག་
གནས་བསྟོད་བཅས་པོད་བརྒྱད་ཙམ་བཞུགས།
སྟག་ཕུ་གར་དབང་གིས་ནགས་ཤོད་དུ་དམིགས་བསལ་དུ་སྟེང་དཀར་
རས་པ་དང་སྦྱིན་ཆེན་རས་པ། མོ་བ་རས་པ་བཅས་བཙུགས་པས་ད་ལྟ་སྟེང་
དཀར་རས་ པ་གཅིག་པུར་བསྡད་ཡོད་པས། རི་དབང་རིན་པོ་ཆེའི་ཐུགས་
i06



བསྐྱེད་འོག་རས་པ་རྒན་གྲས་རྣམས་ཀྱིས་ཉམས་གསོ་ཞུས་པས་ད་ལྟ་བོད་ལྗོངས་
སྒྱུ་རྩལ་སྲུང་སྐྱོབ་ཁང་དུ་ཚུད་ཡོད། རས་པ་ནི་རྣལ་འབྱོར་དབང་ཕྱུག་མི་ལ་
རས་པ་ལས་བྱུང་བའི་སྐོར་བཤད་སྲོལ་ཡོད་པས་ནགས་ཤོད་སྟེང་དཀར་རས་པ་
དང་ཨར་གཞས་གཉིས་ཀྱིས་བོད་ཀྱི་གནའ་རབས་སྒྱུ་རྩལ་དང་། བོད་ཀྱི་རིག་
གནས་བཅུའི་ཚབ་མཚོན་དང་དོན་སྙིང་ལྡན་པའི་དམངས་ ཁྲོད་རིག་གནས་
ཆེན་པོ་ཞིག་ཡིན། འདི་ལ་འཁྲབ་ཚན་སུམ་ཅུ་སོ་ལྔ་ཙམ་ཡོད། ད་ལྟ་བོད་དུ་
མཚན་སྙན་འཛམ་གླིང་ལ་སྐད་གྲགས་ཡོད་པའི་གཏམ་བརྗོད་ཟློས་གར་དགོད་
བྲོའི་གཏམ་གླེང་ཞེས་པ་འདི་ལོ་རབས་ཉི་ཤུའི་སྨད་དུ་བོད་ལ་དར་བ་ཡིན་ཞེས་
མིག་དམར་ལགས་དང་ཐུབ་བསྟན་ལགས་གཉིས་ཀྱིས་གཙོས་ཕྱག་ལས་གནང་
གི་ཡོད། འོ་ན་ནགས་ཤོད་དུ་ སྟེང་དཀར་རས་པའི་ནང་གི་བོད་ཀྱི་ལྷ་མོའི་
འཁྲབ་གཞུང་ཆོས་རྒྱལ་ནོར་བཟང་ དང་། རྒྱ་བཟའ་ཀོང་ཇོ་བཅས་ཀྱི་ཐོག
བྲམ་ཟེ། རྐང་མགྱོགས། ཀླུ་རྒྱལ། སྲིད་པའི་ཕ་མ་རྒན་ཁོག དྲང་སྲོང་ལྷ་མོ།
ཉ་པའི་རི་བཤད། རྐུ་མ་རྣ་བཅད་དང་བྲག་གཡབ་ཚོང་པ་བཅས་འཁྲབ་ཚན་
རིག་གཞུང་ཐོག་ལ་གཏམ་བརྗོད་ཟློས་གར་གྱིས་བཟང་པོ་ལ་བསྟོད་པ། ངན་པ་
ལ་ཟུར་ཟ་དང་དུས་བབས་ཀྱི་བསླབ་བྱ། གཞོན་ནུ་རྣམས་ལ་ཕུག་བསམ་གྱི་
བསླབ་བྱ་སོགས་སྤྱི་མཚུངས་ལྟར་དགོད་བྲོ་ལ་རྣ་བར་སྙན་པའི་མཚར་གཏམ་
འདི་བོད་ཀྱི་ལོ་རྒྱུས་ཐོག་དགོད་བྲོའི་གཏམ་གླེང་དང་པོ་དེ་ཡིན་ཀྱང་། རང་
གིས་འདི་ཡིན་ཞེས་དྲིལ་བསྒྲགས་བྱེད་མ་ཐུབ་པས་གཞན་གྱི་མ་ཤེས་པས་བོད་ཀྱི་
དགོད་བྲོའི་གཏམ་གླེང་ཉེ་རབས་སུ་དར་བར་བཤད་པ་ཡིན། དེ་མིན་ཆོགས་
ལུགས་དང་འབྲེལ་བའི་འཁྲབ་ཚན་རྗེ་བཙུན་མི་ལ་རས་པ་དང་ཁྱི་ར་རས་པ།
གཞན་ཡང་པི་ཝང་ཁ་གཞས་བྱ་བ་འདི་སྙན་འཇེབས་ལྡན་པའི་ཞབས་བྲོ་སོགས་
གནའ་བོའི་སྒྱུ་རྩལ་ཇི་མ་ཇི་བཞིན་གནས་ཡོད། སྟག་ཕུ་གར་དབང་ཀྱིས་མཛད་
པའི་གར་འདི་ནི་སྤྱིར་གླུ་གར་དང་རོལ་མོ་དཀྲོལ་གཏོང་བྱ་བའི་རིག་རྩལ་གྱི་
107



རྣམ་གྲངས་ཤིག་ཡིན་པས་བོད་ཡུལ་སྟོད་སྨད་བར་གསུམ་ལ་ཅུང་མི་འདྲ། གར་
ནི་བོད་ཀྱི་བཙན་པོ་དེ་ཤོ་ལེགས་ཀྱི་སྐབས་སུ་དར་བས་ལོ་ངོ་ཉིས་སྟོང་ལྔ་བརྒྱ་
ཙམ་གྱི་ལོ་རྒྱུས་ལྡན། ཕྱིས་སུ་མཛད་སྒོ་ཆེ་ཁག་རྣམས་ལ་འཁྲབ་སྲོལ་ཡོད།
ནགས་ཤོད་པའི་གར་དང་སྟག་ཕུའི་ཨར་གཞས་གཙོས་པའི་དམངས་ཁྲོད་ཀྱི་
ཞབས་གཞས་ཁག་གཅིག་དང་རྭ་ཁྱིམ་གྲོང་གི་བོད་ཤོག་བཟོ་སྐྲུན་ལག་རྩལ་
བཅས་གཞན་དང་མཚུངས་པར་བོད་ཀྱི་སྒྱུ་རྩལ་སྲུང་སྐྱོབ་ཁང་དུ་ཚུད་པར་བྱ་
དགོས།
སྟག་ཕུ་སྐུ་ཕྲེང་བདུན་པ་པདྨ་བཛྲ་མཆོག་འབྲས་སྤུངས་སུ་ཆོས་ཞུགས་
མཛད། དབུ་རུ་བར་སྐོར་ཕེབས་ནས་མྱང་གུ་རུ་ཕུག་ནས་མཁའ་འགྲོའི་བརྡ་
ཡིག་ལན་གསུམ་བབས། རྗེ་འབངས་ཉེར་ལྔའི་ཞལ་གཟིགས། སྒྲུབ་སྡེ་དགོན་
ཕྱག་བཏབ། སྟག་ཕུའི་ཨར་གཞས་ལེའུ་སུམ་ཅུ་ལྷག་ཡོད་པ་ལྗགས་རྩོམ་གནང་
བ་འདི་ནི། ཁྱབ་བདག་སྟག་ཕུ་པ་ཆེན་པོའི་ཨར་གཞས་ནི་བོད་ཀྱི་ཨར་གཞས་
ཀྱི་ནང་ནས་རྩོམ་རྩལ་ཐོག་ཁྱད་དུ་འཕགས་པའི་ས་གཞིའི་ཆགས་རབ། དམ་
ཆོས་དར་བ་ཆོས་ཀྱི་སྙིང་པོ་ཉམས་ལེན་བྱ་ཚུལ། དུས་བབས་ཀྱི་བསླབ་བྱ་
སོགས་ཧ་ཅང་གི་གསོན་ཉམས་ལྡན་པ་ཞིག་ཡིན་ཏེ། རང་ལུང་པའི་སྒོར་གཞས།
གཞས་ཤགས། གླུ་གར་སོགས་རྨང་གཞིའི་ཐོག་ལ་གསར་གཏོད་གནང་བས།
གནས་འདིར་གླུ་གར་གྱི་ཕ་ས་ཞིག་ཡིན། བོད་མི་རིགས་སྤྱི་དང་ལྷག་པར་རང་
ལུང་པའི་གནའ་བོའི་སྒྱུ་རྩལ་ཞིག་ཡིན་པས་ད་ལྟ་ནག་ཆུའི་སྒོར་བྲོ་སོགས་དང༌།
དེ་མིན་སྨད་ཕྱོགས་སུ་དར་ནས་འོད་སྡེར་དུ་ཡང་མཐོང་རྒྱུ་ཡོད། དབུས་ཁུལ་
སུ་ཡང་སྤྱོད་བཞིན་ཡོད་པས། དམངས་ཁྲོད་ཀྱི་སྒྱུ་རྩལ་དེ་རྣམས་རང་ལུང་པས་
འོད་སྡེར་དང་བརྙན་འཕྲིན་སོགས་སུ་ངོ་སྤྲོད་མ་ཐུབ་པས་ནགས་ཤོད་ལུང་པ་
ནས་བྱུང་བའི་དམངས་ཁྲོད་ཀྱི་སྒྱུ་རྩལ་ཞིག་ཡིན་པ་ཤེས་ཀྱི་མེད་པས། གཞན་
གྱི་འོད་སྡེར་དུ་ལུང་པ་སོ་སོའི་དམངས་གཞས་ཞེས་འབྲི་གི་ཡོད་ཀྱང་། ད་ལྟ་
108



ནགས་ཤོད་པའི་དམངས་གཞས་ཞེས་བྲིས་པ་གཅིག་ཀྱང་མེད་པ་འདི། དཔེར་
ན་རྒྱུ་རྒྱབ་ལ་མི་དགོས་ཞེས་པ་ལྟར་བདག་སྐྱོང་མ་ཐུབ་པའི་ལན་པ་ནི། རང་
ལུང་པའི་རིག་གནས་སྒྱུ་རྩལ་ལ་འདེངས་རྩིས་དེ་ཙམ་མེད་པའི་རང་རྟགས་ཤིག་
རེད། དེ་དག་ལ་ཕྱོགས་སྒྲིག་དང་འོད་སྡེར་སོགས་བཟོས་ནས་འོད་སྡེར་གྱི་ལམ་
དུ་འགྲིམས་ཐུབ་པ་བྱ་རྒྱུ་དེ་གལ་ཆེ་བར་མཐོན། དེ་དང་མཚུངས་པར་རྗེ་ཉིད་
ཀྱི་རས་པ་ཡང་བསྐྱར་གསོ་མཛད་པར་གྲགས། དེ་མིན་ཙ་རི་མཁའ་འགྲོ་སྙིང་
རྫོང་ གི་ གསང་ གསུམ་ གྱི་ ཡོན་ཏན་ སོགས་ གཟིགས་ནས་ གནས་ཀྱི་སྒོ་མོ་ཕྱེ།
《གར་གྱི་དབང་ཕྱུག་གི་འཁྲུལ་བ་འབྱམ་གསང་མའི་ལོ་རྒྱུས་རྒྱབ་ཅན།》《གསང་
ཆོས་རྒྱུ་ཅན་བཅུ་གསུམ་དབང་ཆོས་ཕྱོགས་སྒྲིག》《གཏེར་ གསར།》《བདེ་
གཤེགས་སོ་ལྔའི་མདོ་ཆོག》《ཛམ་ལྷའི་ཆུ་སྦྱིན།》《 ཐུགས་རྗེ་ཆེན་པོའི་སྒྲུབ་
ཐབས་》སོགས་ཆོས་ཚན་དྲུག་ཅུ་ཡོད་པར་གསུངས།
རྗེ་ཡི་སློབ་མ་གྲགས་པ་བཞི་ཡ་གྱལ་ཞང་ཞུང་ཆོས་དབང་གྲགས་པ་མཆོག་
རྗེ་ཡི་སློབ་མའི་ནང་ནས་རྣམ་དཔྱོད་ཤིན་ཏུ་ཆེ་བར་གྲགས་ལ། ནང་རིག་སྤྱི་
དང༌། སྒྲ་ཚད་སྙན་ངག་སྡེབ་སྦྱོར་ཚིག་རྒྱན་མངོན་བརྗོད་སོགས་ལ་དགེ་ལྡན་
བསྟན་འཛིན་ཀུན་གྱི་ནང་ནས་རྗེ་འདི་ལས་མཁས་པ་མ་བྱུང༌། ནགས་ཤོད་
སྦྲུལ་མདོའི་གདན་ས་མཛད། ཆབ་མདོ་དགོན་པའི་ཁྲི་ཐོག་གཉིས་པ་གནང༌།
གསུང་རྩོམ་ལ་《རྣམ་ངེས་ལ་ ཐད་ལྡན་གྱི་འགྲེལ་པ།》《དུས་འཁོར་བསྐྱེད་
རྫོགས།》《མཁས་གྲུབ་རྗེའི་དུས་འཁོར་ཊིག་ཆེན་འཕྲོ་ལུས་མཇུག་རྫོགས། 》
《དཔལ་ མི་ལ་ བཞད་ པ་རྡོ་རྗེ་ལ་ བསྟོད་པ་ཚིགས་བཅད་ མ།》སོགས་མཛད།
《སྙན་ངག་ར་མ་ཎིའི་གཏམ་རྒྱུད་ལས་བརྩམས་པའི་སྙན་ངག་གི་བསྟན་བཅོས་
དྲི་ཟའི་བུ་མོའི་རྒྱུད་མང་གི་སྒྲ་》སྤྱི་ལོ་ ༡༩༢༩ལོར་བརྩམས་པའི་བོད་ཀྱི་ར་མ་
ཎིའི་གཏམ་རྒྱུད་བོད་རང་གི་སྐད་དུ་ཕབ་པ་དང་པོ་དེ་ཡིན། ཞབས་དྲུང་སྐུ་
ཕྲེང་དགུ་པ་ ངག་དབང་དགེ་ལེགས་མཆོག་གཞུང་བཀའ་པོད་ལྔ་ལ་སྦྱངས།
109



རང་དགོན་དུ་ཆོས་སྤྱོད་ཁག་ལ་དག་ཐེར་གནང་། རྒྱང་རྩེའི་མཆོད་རྟེན་དང་
མཚུངས་པར་བཞེངས། གསུངས་རྩོམ་ལ་《དཔལ་ལྷ་མོའི་ཟློག་མདོས།》《མྱུར་
མཛད་ཡེ་ཤེས་མགོན་པོའི་བསྟོད་བསྐུལ།》《 མེ་ལོང་གདོང་དང་བཀྲ་ཤིས་ལྷ་
རྩེའི་བསང་མཆོད།》བཅས་མཛད།
ཞབས་དྲུང་སྐུ་ཕྲེང་བཅུ་གཅིག་མཁས་གྲུབ་བསྟན་འཛིན་མཆོག སེ་རྭ་
ཐེག་ཆེན་གླིང་དུ་གྲྭ་སར་ཞུགས་ལྷ་རམས་དགེ་བཤེས་པའི་མཚན་རྟགས་བཞེས་
ནས་དགུང་ལོ་ཉི་ཤུ་ལ་རང་དགོན་དུ་ཕྱག་ཕེབས། དགོན་པ་རྣམས་ཞབས་
བརྟན་དགོན་པ་ཙམ་གྱིས་ཐུགས་མ་ཚེམས་པར་མཚན་ཉིད་བཤད་གྲྭ་འཛུགས་
པར་ཐུགས་ བསྐྱེད་ནས་《གཞུང་ པོད་ལྔའི་རྩ་འགྲེལ་》བརྩམས། ཆོས་ གླིང་
དགོན་རིམ་བཞིན་ཉམས་གསོ་གནང་། རིག་འཛིན་འཇའ་ཚོན་སྙིང་པོའི་སྐུ་
གོང་མ། གཏེར་སྟོན་ཆེན་པོ་མ་ཧཱ་བཛྲ་མཆོག་ནགས་ཤོད་སྨད་དུ་སྐུ་འཁྲུངས། །
ཁམས་སྲིང་མོ་རྫོང་གི་གནས་ཡིག་དང་གནམ་ལྕགས་ཀྱི་རྡོ་རྗེ་བཅས་གཏེར་
བཞེས་མཛད། ནགས་ཤོད་སེ་ཚ་གྲུབ་ཐོབ་ནི་གྲུབ་པ་ཐོབ་པས་ནམ་མཁར་བྱ་
ལྟར་ལྡིང་ཞིང་། སྤྲུལ་སྒྱུར་ནུས་པས་སོགས་ཤོད་དུ་སོགས་ཙན་དན་དགོན་གྱི་
ཉེར་འཚེ་ཐམས་ཅད་ཚར་བཅད་ནས་འགྲོ་མགོན་བཀའ་བརྒྱུད་པའི་བསྟན་
པའི་སྲོལ་རྣམ་གསོས་པ་སོགས་མཛད་འཕྲིན་མཐའ་ཡས།
རྫོགས་ཆེན་གདན་རབས་གཉིས་པ་སློབ་དཔོན་རིན་པོ་ཆེ་ནི། སེ་ཚ་གྲུབ་
ཐོབ་ཀྱི་གདུང་རྒྱུད་དུ་སྐུ་འཁྲུངས། ཆུང་ནས་དམ་པའི་རང་རྟགས་ངོམས་ཤིང་
གྲུབ་ཐོབ་པའི་སྤྱོད་པ་ཁོ་ནར་མཛད། བཀའ་བརྒྱུད་པའི་ཆོས་སྒོར་ཞུགས་ནས་
ཕྱག་ཆེན་དང་ཆོས་དྲུག རོ་སྙོམས་སྐོར་དྲུག རས་ཆུང་སྙན་བརྒྱུད་ལ་སོགས་
ཉམས་ལེན་བྱས་ནས་རྟོགས་ པ་ མངོན་དུ་གྱུར། ངེས་མེད་ཀྱི་རྟུལ་བཞུགས་
ཕེབས་པས་རྫོགས་ཆེན་གྲུབ་དབང་རིན་པོ་ཆེ་དང་མཇལ་ནས་གདམས་ངག་
རྣམ་བུམ་པ་གང་བྱོས་ཀྱི་ཚུལ་དུ་གནང་བས་རྒྱལ་ཚབ་དུ་མངའ་གསོལ་བས་
110



གདན་རབས་གཉིས་པ་མཛད་པས་ཞལ་གདམས་སོགས་བརྩམས་ཆོས་ཡོད་ངེས་
ཀྱང་མ་མཇལ། སློབ་ཚོགས་ནི་གསང་སྔགས་རྙིང་མ་བའི་ཆེ་དགུ་རྣམས་ཀྱིས་
གཙོས་རིས་མེད་མཁས་གྲུབ་མཐའ་ཡས་བྱོན་པ་ཡིན་ནོ། འགྲོ་བའི་མགོན་པོ་
ཁམས་ ཉི་ མ་ གྲགས་ ནི་ རབ་ བྱུང་ བཅུ་ གཅིག་ ནང་ མེ་ ཕག་ལོར་ སྐུ་ འཁྲུངས།
རྫོགས་ཆེན་པདྨ་རིག་འཛིན་གྱི་དྲུང་དུ་ལོ་བརྒྱད་ཙམ་བཞུགས་ནས་བཀའ་ཆོས་
མང་བར་གསན། མདོ་དབུས་སྟོད་སྨད་བར་གསུམ་དང་འཕགས་ཡུལ་སོགས་
ཕེབས། ཁམས་ཀྱི་སྲིང་མོ་རྫོང་གསུམ་སོགས་ནས་གཏེར་ཆོས་《ཤར་གཏེར་
འབྲས་བུ་ལྟ་བུའི་ཆོས་སྐོར་པོ་ཏི་ཉེར་གཅིག་》གདན་དྲངས། ཉི་གྲགས་གཏེར་
ཆེན་རིན་པོ་ཆེ་སྐུ་ཕྲེང་གཉིས་པ་པདྨ་ཐེག་མཆོག་བསྟན་པའི་རྒྱལ་མཚན་མཆོག་
ནགས་ཤོད་སྣོལ་མ་གྲོང་དུ་གཏེར་ཆེན་མཧཱ་བཛྲ་གྱི་རྒྱུད་དུ་སྐུ་འཁྲུངས། འབྲི་
གུང་ལྷོ་སྤྲུལ་སྐུས་འགོམ་དགོན་དུ་ལུང་བསྟན་པ་ལྟར། ཉི་གྲགས་རིན་པོ་ཆེའི་
ཡངས་སྲིད་ དུ་ ཁྲིར་ བཀོད། སྐྱེས་ སྦྱངས་ ཀྱི་ དཔལ་ ཡོན་ དུ་ མས་ ཕྱུག་ པས།
མཁས་བཙན་བཟང་གསུམ་གྱི་ཡོན་ཏན་བོད་གངས་ཅན་གྱི་ཞིང་དུ་གྲགས་པ་
དང་། ཉེར་མཁོའི་བསྟན་བཅོས་པོད་གཉིས་མཛད།
གཏེར་སྟོན་ཆེན་པོ་ཀློང་ཆེན་རོལ་བ་རྩལ་ལམ་རིག་པའི་རྡོ་རྗེ་ནི། ནགས་
ཤོད་སྨད་ཡར་ཐང་དུ་ས་བྱི་ལོར་སྐུ་འཁྲུངས། སྐྱེས་མ་ཐག་ཨོ་རྒྱན་རིན་པོ་ཆེ་
མཁྱེན་ཞེས་ལན་གསུམ་གསུངས། དགུང་ལོ་བདུན་ལ་ཕྱག་རྗེས་བསྩལ། སྲིང་
རྫོང་སྒྲུབ་སྡེར་ཕེབས་པས་མཁས་གྲུབ་ཀྱི་གོ་འཕང་མཐོན་པོར་ཕེབས་པས་སྤྲེལ་
ལོར་བཀའ་ཤག་གཞུང་ནས་སྨན་སྒྲུབ་ཚུགས་པའི་ཞབས་འདེགས་བླ་ན་མེད་པ་
གནང་། མི་ལྤགས་རོང་ནས་ཟབ་གཏེར་གདན་དྲངས། མཁའ་འགྲོ་བཞིས་རྡོ་
ཞིག་བཏེག་ནས་བྱུང་བ་བཅག་པས་ནང་ནས་བཀའ་འདུས་ཆེན་མོ་སོགས་ཟབ་
ཆོས་གཏེར་རྫས་བསམ་གྱིས་མི་ཁྱབ་པར་བྱུང་། སྐུ་ཚེ་སྨད་དུ་དབུས་གཙང་སུ་
ཕེབས་ནས་གཞུང་སའི་རྒྱལ་ཚབ་དེ་མེ་རིན་པོ་ཆེ་སོགས་མཁས་གྲུབ་མི་སྡེ་ཀུན་
111



གྱིས་གཙུག་ཏུ་བཀུར། གཞན་ཡང་རྒྱ་གར་གནས་ཆེན་ཁག་སོགས་ནས་གཏེར་
བཞེས་མང༌། མཐར་མཛད་པ་འཕྲིན་ལས་ཐམས་ཅད་ཡོངས་སུ་མཐར་ཕྱིན་
ནས་ཟངས་རིར་སྐུ་གཤེགས། སློབ་ཚོགས་ནི་མདོ་དབུས་སྟོད་སྨད་ཀུན་ཏུ་གང་
ངོ༌། དེ་མིན་སྐུ་ཕྲེང་རིམ་བྱོན་ལ་གསུང་ཆོས་བརྩམས་པ་ཡོད་ངེས་ཀྱང་མ་
མཇལ། །
འབྲོང་ངུར་ཆོས་རྗེ་སྐུ་ཕྲེང་དང་པོ་གྱ་པ་ཆོས་རྗེ་མཆོག་མཁས་གྲུབ་གཉིས་
ལྡན་དུ་གྱུར་ནས། མཚུར་ཕུའི་གདན་རབས་བཞི་པ་དང་། ཀརྨ་པཀྵིའི་ཡོངས་
འཛིན་གནང་། ནགས་སོག་ལ་འགྲོ་དོན་ཆེ། བརྩམས་ཆོས་ཡོད་པར་གྲགས་
ཀྱང་མ་མཇལ། ཆོས་རྗེ་སྐུ་ཕྲེང་དགུ་པ་དགེ་བའི་དབང་པོ་མཆོག་ནི་མཁས་
གྲུབ་གཉིས་ལྡན་གྱུར་ནས་སྙན་པའི་གྲགས་པ་ཕྱོགས་རྒྱར་ཁྱབ། བཅུ་ཕྲག་རིག་
པའི་གནས་ལ་ཤིན་ཏུ་མཁས་པས། གོང་ས་ལྔ་པས་མདོ་བ་ཆོས་རྗེ་དགེ་བའི་
དབང་པོ་མཁས་བཙུན་བཟང་གསུམ་གང་ནས་ཀྱང་གྲལ་འགོར་འགོད་རྒྱུར་
འདུག་གསུངས། གོང་ས་མཆོག་ལ་ཞབས་བརྟན་ཕུལ་བའི་སྙུན་ལས་གྲོལ་བས་
རྟ་མགོ་གསེར་ཏོག་སོགས་དང༌། རྩེ་ཕོ་བྲང་གི་རྟ་ལམ་གོང་མར་ཆིབས་བསྐྱོད་
ཐོག་ཕེབས་ཆོག་པའི་གོ་གནས་བསྩལ། དེ་ལྟར་གོང་ས་ལྔ་པས་ཀྱང་མཐོན་
བཟོས་ཆེ་བས་བྱང་ཕྱོགས་པཎྜི་ཏ་དགེ་བའི་དབང་པོ་ཞེས་པས་བརྩམས་ཆོས་
ཡོད་པར་ངེས་ཀྱང་། ད་ལྟ་《མེ་མོའི་གནས་བཤད་འགྲོ་བ་འདྲེན་པའི་ཤིང་རྟ་》
མ་གཏོགས་མ་མཇལ།
ནགས་ཤོད་གྲུབ་དབང་ཡོན་ཚང་ཆོས་ལྡན་ནི་རབ་བྱུང་བཅུ་གཉིས་པའི་
ནང་དུ་ནགས་ཤོད་དུ་འཁྲུངས། འབྲི་གུང་དུ་ཕེབས་ནས་སྒྲུབ་གྲྭའི་ཁྲི་ཐོག་ཉེར་
གསུམ་པ་གནང་བས་བརྩམས་ཆོས་ལ་《ཆོས་དྲུག་མན་ངག་པདྨའི་ཞལ་ལུང་བྱ་
བ་རྒྱས་བསྡུས་གཉིས། བླ་སྒྲུབ་དམིགས་རིམ་ཞིབ་རྒྱས། ཕྱག་ཆེན་ཁྲིད་ཀྱི་ལུང་
སྦྱོར་》སོགས་མཛད།
112



འབྲི་གུང་གྲུབ་དབང་ཆོས་སྐྱབས་རིན་པོ་ཆེ་ནི་ཆུང་དུས་ནས་ཤག་ཝ་ཐང་
དགོན་གྱི་གྲྭ་པ་མཛད་ནས་འབྲི་གུང་དུ་ཆོས་ཞུགས་སུ་ཕེབས། འབྲི་གུང་སྒྲུབ་
གྲྭའི་ཁྲིད་དཔོན་ནོ་ནོ་རིན་པོ་ཆེ་དང་སྐྱབས་མཆོག་རྣམ་གཉིས་ཀྱི་ཞབས་ནས་
བཀའ་བརྒྱུད་པའི་ཆོས་སྲོལ་ཡོངས་སུ་རྫོགས་པ་ཞུས། ཐོས་བསམ་སྒོམ་གསུམ་
མཐར་ཕྱིན་ནས་འབྲི་གུང་སྒྲུབ་གྲྭའི་སློབ་དཔོན་ཁྲི་ཐོག་སོ་གཅིག་པ་མཛད་ནས་
ལོ་ཉེར་བརྒྱད་བསྐྱངས། བརྩམས་ཆོས་ལ་《བཀའ་ཕྱག་ཆུ་བོ་གསུམ་སྒྲིལ་གྱི་བླ་
མའི་རྣལ་འབྱོར།》《མར་ལུགས་ཕག་མོ་གསང་ཆེན་རྒྱ་མཚོ།》《 རྣམ་རྒྱལ་ཚེ་
སྒྲུབ་》སོགས་ཆོས་ཚན་ཉེར་གཉིས་ད་ལྟའང་བཞུགས། རི་དབང་དཀོན་མཆོག་
དམ་ཆོས་བསྟན་པའི་ཉི་མ་མཆོག་ནི་གནས་ལྔ་རིག་པའི་མཁས་མཆོག་ཅིག་ཡིན་
པ་ དང་། ལྷག་ པར་ འཚོ་ བྱེད་ སྨན་ ལ་ མཁས་ པའི་ ཚད་ དུ་ འཛིན་ པ་ དང་།
བརྩམས་ཆོས་སྨན་གྱི་ཕྱག་ལེན་སོགས་འགའ་ཡོད་པར་གསུངས་ཀྱང་ད་ལྟ་ནི་མ་
བཞུགས།
ནགས་ཤོད་ཨུ་ཐང་ཕྱུག་མོར་ཆར་རྒྱུད་ཚང་ཞེས་སྨན་རྩིས་གཉིས་དང༌།
ལྷག་པར་དཀར་ནག་རྩིས་དང་དབྱངས་འཆར་བཅས་ཀྱི་ཕྱག་ལེན་ལ་མཁས་པ།
བོད་ཁམས་སྤྱི་དང་རང་ལུང་པའི་ས་བབས་དང་ཡུལ་དུས་དང་བསྟུན་ནས་རྗེ་
གོང་མ་རིམ་བྱོན་གྱིས་མི་རབས་མང་པོའི་མྱོང་ བའི་ ཐོག་ནས་ལོ་ལྟར་ལོ་ ཐོ་
བཟོས་ནས་རྒྱ་ཆེའི་མང་ཚོགས་ལ་ཕན་པ་བསྐྲུན་པ་དང༌། ནག་རྩིས་འདེབས་
ནས་རྐྱེན་སེལ་བར་ཆད་སེལ་རོགས་དང་། དབྱངས་འཆར་གྱི་གཞུང་ལས་ཚེ་
འདིའི་སྐག་རིགས་རྣམས་སེལ་བའི་ཐབས་ཤེས་དང་གཏོ་བཅོས་ཕྱག་ལེན་ལ་
ཤིན་ཏུ་མཁས་ཤིང༌། ཁོང་ཚང་གི་མི་རབས་མང་པོས་ཤེས་རིག་རྩིས་ཀྱི་རྒྱུན་
འཛིན་ཕུན་སུམ་ཚོགས་པ་དང༌། ལོ་རྒྱུས་ཡུན་རིང་ལྡན་པའི་ཁྱིམ་རྒྱུད་ཅིག་
ཡིན། སྨན་རྩིས་སོགས་རིག་གཞུང་གི་དཔེ་ཆ་ཁང་ཆུང་ཞིག་གང་བར་ཡོད་པ་
དང་། དེའི་ནང་དུ་གཞན་གྱི་གོ་ཐོས་ཡོད་པ་《སངས་རྒྱས་བསྟན་རྩིས་》བྱ་བ།
113



ལོ་ཐོའི་ བསྟན་ རྩིས་ ཕྱོགས་ བསྒྲིགས་ པོད་ གཅིག་ཡོད་ པར་ གསུངས་ པས་ མི་
རབས་ནས་མི་རབས་བར་བོད་ཁམས་སྤྱི་དང་ཡུལ་ལུང་འདིའི་དགོན་གནས་
དང་མི་སྣ་གྲགས་ཅན་སོགས་ལོ་ཚིག་བསྟར་ལ་བརྒྱུས་པའི་རྩ་ཆེའི་ནོར་བུ་གཅིག་
ཡིན་ཀྱང་རིག་གསར་སྐབས་སུ་གཏོར་བརླག་ཕྱིན། དེ་མིན་དཔེ་ཚན་གང་ཡོད་
འདི་དང་འདི་ཞེས་མ་ཤེས། དུས་རབས་ཉི་ཤུ་པའི་ནང་དུ་ཆར་རྒྱུད་རྩིས་པ་
འབས་དགའ་ཞུ་བ་ བཞུགས་པས་དགོན་ཁག་རྣམས་གཙོས་པས་དཀར་ནག་
རྩིས་ལ་མཁས་པའི་སློབ་ཚོགས་མང་། ད་ལྟ་ཁྱིམ་རྒྱུད་དང་རྩིས་རྒྱུད་མ་ཆད་
པར་བཞུགས་ཡོད། །
གཉགས་མདོ་སོག་རུ་ལྷ་རྗེ་ཚང་ནི་མི་རབས་ནས་མི་རབས་བར་སྨན་
སྔགས་རྩིས་གསུམ་གྱི་རྒྱུད་པ་མ་ཆད་པ་ལོ་རྒྱུས་ཡུན་རིང་ལྡན་པས་གྲགས་ཅན་
གྱི་སྨན་རྒྱུད་ཤིག་ཡིན། སོག་རུའི་རིལ་དམར་ཞེས་པ་སོགས་རང་ལུགས་སྨན་
སྦྱོར་ཁག་གི་ཕྱག་ལེན་དང་། སོག་རུ་ཚང་གི་ལྷ་ཁང་དུ་སྨན་གྱི་དཔེ་ཆ་སོགས་ཧ་
ཅང་མང་ཤིང་རིག་གསར་སྐབས་མེ་བརྒྱབ་པས་ཉིན་གཉིས་ཙམ་མེ་ཐག་མ་ཆད།
དེའི་ནང་དུ་རིན་ཆེན་སྣ་ལྔས་བྲིས་པའི་དཔེ་ཚོགས་མང་བ་དང༌། མི་རབས་
མང་པོས་ཉམས་མྱོང་ཕྱོགས་བསྡོམས་དང་། གནས་འདིའི་ས་བབས་གཤིས་
དང་། སྨན་ སྣ་ ཁག་ གི་ གྲངས་ དང་ཚ་གྲང་གི་ཁྱད་ཆོས་བཅས་ གསལ་བར་
གསུངས་པའི་དཔེ་ཚོགས་རྩ་ཆེན་མང་པོ་དང༌། དེ་མིན་ཁྱིམ་རྒྱུད་དང་སྤྱིའི་ལོ་
རྒྱུས་ཟུང་དུ་འབྲེལ་བ་བཅས་ཡོད་པར་གསུངས་ཀྱང་ད་ཆ་མེད་པར་གྱུར། ད་
ལྟ་ཁྱིམ་རྒྱུད་མ་ཉམས་པར་གནས་ཡོད་ཀྱང་། སྨན་རྒྱུད་ནི་མ་སྟོངས་ཙམ་ལས་
མེད།
དེ་རྣམས་དཔེ་མཚོན་ཙམ་ལས་གཞན་ཡང་མཁས་དང་གྲུབ་པའི་རྣམ་
ཐར་དང་བརྩམས་ཆོས་མང་བར་ཡོད་ངེས་ཀྱང་ཐོས་འཛིན་གྱི་བུ་གར་ངེས་པ་
ཅན་མ་ལྷུང༌། དཔེར་ན་ནགས་ཤོད་བསྟན་པའི་སྒྲོན་མེ་རྣམ་གསུམ་གཙོའི་བླ་
114



སྤྲུལ་སྐུ་ཕྲེང་རིམ་བྱོན་ཁག་དང༌། དེ་མཚུངས་གདན་ས་ཁག་ལ་ཕེབས་པའི་
དགེ་བཤེས་དང་བཀའ་བཅུ་བ་མང་པོ་བྱུང་མྱོང་བས་གསུང་རྩོམ་གྲངས་ ཅན་
ཡོད་པར་ངེས། དེ་མིན་རྙིང་མ་དང་། བཀའ་བརྒྱུད་པའི་མཁས་གྲུབ་གཉིས་
ལྡན་གྱིས་བརྩམས་པའི་གསུངས་རྩོམ་ཀྱང་ཡོད་ངེས་པས། ད་ལྟ་བཞུགས་པ་
དང་མ་བཞུགས་པའི་མཚན་ཙམ་དང་། གྲགས་ཅན་གྱི་མི་སྣ་སོགས་གང་སྤྱི་
ནས་ཕྱོགས་བསྒྲིག་གནང་བའམ། ཡང་ན་དགོན་སྡེ་རང་རང་སོ་སོས་ཕྱོགས་
བསྒྲིག་དང་འགྲེམ་སྟོན་མ་བྱས་ན། རྗེ་གོང་མ་རྣམས་བྱོན་པའི་བྱོན་གོ་མི་ཆོད་
པ་དང་། ཁོང་རྣམ་པས་བརྩམས་པའི་དགོས་པ་དང་ཉིང་དགོས་རྣམས་སྟོང་
བསམ་རིང་ལུགས་སུ་འགྱུར་རྒྱུ་ཡིན། གྲགས་ཅན་མི་སྣ་དང་གནའ་དགོན་
བརྩམས་ཆོས་ རྣམས་ འགྲེམ་ སྤེལ་ ཐུབ་ ན་ རྗེ་ གོང་ མ་ རྣམས་ ཀྱི་ མཛད་ པའི་
དམིགས་ཡུལ་དང་དོན་གོ་ཆོད་ནས། དད་ལྡན་ཕྱི་རབས་པའི་རྒྱུད་ལ་དངོས་
ཤུགས་བརྒྱུད་གསུམ་ལ་ཕན་ཐོགས་ནས་རྗེ་བླ་མ་དེ་འདྲ་ཤིག་བྱོན་པའི་བྱོན་གོ་
ཆོད་པ་ཡིན། དེ་མིན་གསུང་རྩ་ཆེན་པོ་ཡིན་ཞེས་མ་དཔེ་གཅིག་པུ་ཉར་ནས་
གཞན་ལ་མི་སྟོན་པར་དད་པ་ཆེན་པོས་རྟེན་གྱི་གྲངས་སུ་བཞུགས་ཀྱང་། ཀུན་
གྱི་མཇལ་མི་ཐུབ་པ་དང་གཅིག་པུ་ བརླག་ན་རིན་ཐང་ལྡན་པའི་ནོར་བུ་དེ་
ཕྱོགས་གང་དུ་བཙལ་ཀྱང་རྙེད་པར་མི་འགྱུར། གསུངས་རྩོམ་ཡར་རྒྱས་དང་
འགྲེམ་སྤེལ་དར་ཁྱབ་བཅས་བཏང་ན། རྗེ་བླ་མ་དེ་ཉིད་སྐུ་ཡིས་འགྲོ་དོན་ཡོལ་
ཀྱང༌། གསུང་གིས་འགྲོ་བ་རྣམས་ལ་འགྲོ་དོན་རྒྱ་ཆེན་པོ་མཛད་པ་དང་མཛད་
བཞིན་པ་ཞིག་ཡོད་ཐུབ། དེ་ལྟར་མ་བྱས་ན་ལུང་པ་གང་ཞིག་ཡིན་ཀྱང་རྣམ་
དཔྱོད་དང་དཔའ་རྩལ་སྤྱང་གྲུང་ལྡན་པའི་མི་མེད་པར་བརྩི་བ་དང༌། ཆོས་
ཚན་རྣམས་སོགས་རིག་གནས་རྣམས་དར་རྒྱས་མ་བཏང་ན་གཞན་གྱི་མི་ཤེས།
ཤེས་ཀྱང་དཔེ་ཚན་རྙེད་པ་ཤིན་ཏུ་དཀའ་བས་རིག་གནས་སྒྱུ་རྩལ་གང་ཟབ་པ་
དང་། གང་ལ་རོགས་སྐྱོར་དང་ནུས་པ་འདོན་པའི་ཁ་ཕྱོགས་མེད་ལ་ཤེས་མེད་
115



ཀྱི་ལུང་པ་ཞིག་ཡིན་པར་ཆགས་འགྲོ། ལུང་ཚན་གང་ཞིག་ཡིན་ཀྱང་གནའ་བོའི་
ལོ་རྒྱུས་དང་མི་སྣ་གྲགས་ཅན་སོགས་མཚན་རྣམས་བསྐྱར་དུ་གསོས་ནས་གོང་
མའི་ཤུལ་བཞག་རིག་དངོས་དང་ལོ་རྒྱུས་ལ་ང་ཚོ་ལོ་ཆུང་རྣམས་ལ་མ་བསྐོས་
ཀྱང་འགན་རང་བབས་ཡོད་པ་དང་། ཕྱི་རབས་པའི་འབྱུང་རྩ་ཡིན་པ་ཤེས་
དགོས། དཔེར་ན་སྔ་རབས་ཀྱི་ལོ་རྒྱུས་ ཁ་ གསལ་མེད་པའི་ ཐོག་ མི་སྣ་ རྒན་
རབས་ཁག་གཅིག་ལ་བཀའ་འདྲི་ཞུ་བའི་གནས་མེད་པ་དང་། ཁག་གཅིག་སྐུ་
གཤེགས་པས་ཁོང་རྣམས་ལ་ཡང་འགན་ཡོད་པ་ཡིན། ད་ལྟ་དབུས་གཙང་ཁུལ་
སོགས་ལ་མཚན་སྙན་ཕྱོགས་བཞིར་ཁྱབ་པའི་གནས་དགོན་འདི་རྣམས་ལོ་རྒྱུས་
དང་མི་སྣ་གྲགས་ཅན་གྱི་མཚན་སྙན་དང་ཕྱག་རྗེས་བསྐྱར་གསོ་བྱས་བ་ལས་བྱུང་
བ་ཞིག་ཡིན་པ་དང༌། བརྩམས་ཆོས་ཀྱི་རྩོམ་རྩལ། ནང་བཞུགས་ལྷ་སྐུའི་རྒྱུ་ཆ་
དང༌། ཕྱི་ལྷ་ཁང་གི་བཀོད་པ་གཞན་ལས་མཚར་བས་བྱུང་བ་ཞིག་དེ་བས་མ་
ཡིན། ད་ལྟ་དུས་རབས་ཉེར་གཅིག་པའི་ནང་དུ་འཛམ་གླིང་འདིར་དབྱིན་ཡིག་
དང་གློག་ཀླད་ལ་སྦྱངས་པ་མེད་ན་ཡིག་རྨོངས་སེལ་བའི་མིང་མེད་པས། རང་
རེ་རྣམས་བོད་ཡིག་སྦྱོར་ཀློག་ཙམ་དང་གྲོང་ཆོག་ཙམ་གྱིས་ཆོག་མི་ཤེས་པར་རིག་
གནས་ཐམས་ཅད་ལ་འབད་པ་བྱ་དགོས། རྒྱལ་བའི་ལུང་རྟོགས་ཀྱི་བསྟན་པ་ནི་
འཛམ་གླིང་ལ་ཁ་ཕྱོགས་པ་དང༌། ཡུན་རིང་གནས་པ་ལ་རང་རེ་བོད་མི་རིགས་
སྤྱི་དང་ལྷག་པར་དགོན་པ་ཁག་གི་གྲྭ་བཙུན་རྣམས་ཡིན། རང་རེ་རྣམས་ཀྱིས་
སྔ་སྲོལ་རིག་གནས་རྣམས་རྒྱུད་འཛིན་དང་ད་ལྟའི་དུས་རབས་ལ་ཁ་ཕྱོགས་ནས་
འཛམ་གླིང་ཆོས་ལུགས་ཁག་གི་ནང་ནས་ཚད་མ་དང་ཚན་རིག་པའི་གཞི་འཛིན་
ས་དང་། འཛམ་གླིང་ཞི་བདེ་བསྐྲུན་པའི་གཉེན་པོ་ནི་ནང་ཆོས་ཁོ་ན་ཡིན་པར་
ར་སྤྲོད་བྱ་དགོས། ཉེ་ཆར་རང་རེ་རྣམས་ལ་རྨོངས་དད་པ་དང་། སེམས་གཙོ་
པ། སྟོང་བསམ་རིང་ལུགས་ཞེས་པའི་མིང་དེ་རྣམས་སྟོན་པས་གསུངས་པའི་
དམ་ཆོས་བསླུ་མེད་ཀྱིས་མ་ལན་པར། རང་རེ་རྒྱུད་འཛིན་རྣམས་ཐོས་བསམ་
116



སྒོམ་གསུམ་ཡ་བྲལ་སྤྱོད་པས་ལན་པ་ཡིན། གྲྭ་བཙུན་རྣམས་ཀྱིས་ནང་རིག་དང་
རྒྱ་བོད་དབྱིན་གསུམ་ལ་སྦྱངས་པ་བྱས་ནས་དུས་རབས་ལ་ཁ་ཕྱོགས་པའི་དགོན་
རེར་མ་ཐར་སློབ་གྲྭ་རེ་རྒྱུན་མ་ཆད་པ་ངེས་པར་འཛུགས་ཐུབ་པར་བྱ་དགོས་པ་
ལས་གཞན་དུ་ལྟག་ཆུ་ཆད་པའི་རྫིང་བུ་ལྟ་བུ་ལས་ཡུན་རིང་བརྟན་པོ་མི་ཡོང་
བས་དམ་འཛིན་བྱ་དགོས། དེ་དང་མཚུངས་པ་རྒྱ་ཆེའི་དད་ལྡན་རྣམས་ཀྱིས་གྲྭ་
བཙུན་གཅིག་པུར་ཆོས་ལུགས་མི་སྣ་ཞེས་མ་བོས་པར། ཕྱག་བསྐོར་དང་མ་ཎི་
བཅས་གཅིག་པུས་ཆོག་ཤེས་མ་བྱེད་པར། འགོ་སྐྱབས་འགྲོ་ནས་དངོས་གཞི་
ཕྱག་རྫོགས་དབུ་གསུམ་བར་ཚིག་འབྲུ་རེ་རེ་ལྟར་གོ་བ་ལེན་ནས་རང་རྒྱུད་ལ་
བདེ་བ་བསྐྲུན་དགོས་པ་ལས། རང་ཉིད་ཆོས་ལ་བློ་སེམས་མི་གཏད་པར་འདོན་
གླ་དང་ཆོས་ལུགས་མི་སྣ་གདན་འདྲེན་ཞུས་པ་གཅིག་པུས་ག་ལ་འགྲིག བཀའ་
དབང་གཅིག་གི་དབང་གྲལ་དུ་ཚུད་པའི་མི་ཞིག་ཡིན་ཕྱིན་རྡོ་རྗེ་སྤུན་ཡིན་པས་
དོན་ཆུང་ཕྲན་ཙམ་འགའ་ལ་དོན་ཆེན་རི་ཙམ་བཟོ་བ་དེ་རྣམས་གཞན་དོན་ལྟ་
ཞོག རང་ཉིད་ཀྱི་ལྟ་བ་མཐོ་བ་དང་རང་གི་རང་ལ་དད་ཆེ་བ་ལས་བྱུང་བས་
བཟོད་པ་སྒོམ་གང་ཐུབ་བྱ་དགོས་པ་ལས། ཆོས་ཞེས་བསྐོར་བ་དང་ཁ་ཏོན་
དགེ་སྦྱོར་བྱེད་རྒྱུ་ལས། དེ་མིན་ལུས་ངག་ཡིད་གསུམ་ལ་གཡོ་འགུལ་མ་བཏང་
ན། སེམས་འདུལ་སངས་རྒྱས་བསྟན་པ་ཡིན་བྱ་བའི་གནས་མེད་པས་ཀུན་གྱི་
དོན་ལ་འཇུག་པར་འཚལ། དུད་ཚང་ཞིག་གམ་ཚོགས་པ་ཆེ་ཆུང་གང་འདྲ་ཞིག་
ཞུགས་ཀྱང་སྔོན་རྗེས་ལ་སེམས་འཕྲལ་དང་མནོ་བསམ་མེད་པར་འདི་ཡིན་བྱ་བ་
མི་སྒྲུབ་པ་དེ་རྣམས་ཡང་ན་རེ་དོག་བྲལ་བའི་བྱ་བྲལ་གྱི་འཁྲུལ་ཞིག་ཆེན་པོ་ཞིག་
དང༌། ཡང་ན་སྔ་བསམ་ཕྱི་བློ་མེད་པའི་བླུན་རྨོངས་མདོ་མེད་ཅིག་དང་གཉིས་
ལས་མ་འདས།
བོད་སིལ་བུའི་མཇུག་གི་ནགས་ཤོད།
བོད་བཙན་པོའི་རྒྱལ་རབས་དགུ་པ་མཇུག་རྫོགས་ནས་བོད་ཡུལ་སྟོད་
117



སྨད་བར་གསུམ་སིལ་བུར་གྱུར་རྗེས། སྡེ་ཤོག་རེ་ལ་དཔོན་ཕྲན་རེ། ལུང་ཆུང་
རེ་ལ་ཚོ་རྒན་རེ། རི་འབུར་རེ་ལ་རྫོང་ཆུང་རེ། སྡེ་ལ་དཔོན་མེད། དཔོན་ལ་
ཁྲིམས་མེད། ཚོ་ཆེན་གྱིས་ཚོ་ཆུང་ཟ། ཤེད་ཡོད་ཀྱིས་ཤེད་མེད་བརྡུང་། རྫི་
བོས་ཁ་ཆེམས་འཇོག ཆུ་ལེན་ཡིན་ཀྱང་དྲག་ཆས་སྤྲོད་དགོས་པའི་དུས་ཤིག་
ཤར་བས་སླར་ཡང་བོད་ཡུལ་ཐམས་ཅད་ཚོང་ལས་ཀྱི་འགྲིམ་འགྲུལ་ཉུང་ལ།
ཤེས་རིག་ཕན་ཚུན་མ་དར་བ་དང་། བོད་ལྗོངས་སྤྱི་ལ་དབང་བའི་བདག་པོ་
མེད་པར་སོག་མའི་ཕུང་པོ་ལྟ་བུར་གྱུར། ཡུལ་ཚོའི་དཔོན་གྱིས་རང་འོག་ལ་
བདག་སྐྱོང་ མཛད་པ་ལས་སྤྱི་དཔོན་ལྟ་བུ་མ་བྱུང༌། དུས་རབས་བཅུ་པའི་
གཡས་གཡོན་དུ། རླངས་ཀྱི་པོ་ཏི་སེ་རུ་དེབ་ངོས་ ༥༦ལས། རླངས་ཀྱི་རྣལ་
འབྱོར་བྱང་ཆུབ་འདྲེ་འཁོལ་ལ། དཔལ་བཟང་གིས་ཆོས་ཀྱི་བཀའ་འགྱུར་དང་།
ནགས་ཤོད་ཀྱི་ས་བཅད་ཕུལ་ཞེས། དེའི་ སྔོན་ལ་ཡུལ་འདིའི་དཔོན་དཔལ་
བཟང་ཡིན་ལ་ཁོང་གིས་རྣལ་འབྱོར་པ་བྱང་ཆུབ་འདྲེ་འཁོལ་ལ་ཕུལ་བ་ཡིན་པ་
དང་། གཞན་ཡང་། རླངས་ཀྱི་པོ་ཏི་སེ་རུ་དེབ་ངོས་༥༣ལས། དཔལ་བཟང་
རག་ཤིས་ལྷ་སྲོན་གསུམ། ནགས་ སོག་ ཤག་གསུམ་ས་བཅད་ཕུལ་ཞེས། དེ་
སྐབས་སུ་མདོ་ཁམས་སྟོད་ཁུལ་འདི་ཨ་མི་བྱང་ཆུབ་འདྲེ་འཁོལ་གྱི་མཆོད་གཞིས་
ཡིན་པར་གསུངས། གླིང་གི་ལྷ་སྡེ་རྣམས་ལ་མགུར་བཞེས་སྐབས། ནགས་སོག་
ཤག་གིས་བཅས་པ། ཐེལ་ཆུ་གླིང་ཡུལ་བཅས་པ། རྣལ་འབྱོར་ང་ཡི་ཕ་ཡུལ་
ཡིན། ཤ་ཉེ་རུ་ཤོག་དེ་ན་ཡོད། སྔར་ཡང་ཕ་ཡུལ་ངོ་བོར་འདུག དའང་ཕ་
ཡུལ་བྱེད་པ་ཡིན། རྣལ་འབྱོར་བྱང་ཆུབ་འདྲེ་འཁོལ་ང་། སངས་རྒྱས་རྒྱུད་
འཛིན་སྤེལ་བ་ལ། ལྷོ་ཡི་སྟོད་དུ་སྤེལ་བར་བྱ། ཞེས་དང༌། ས་བྱ་ལོ་ཚེས་
བརྒྱད་ལ་བསླབ་བྱ་བསྩལ་བ་ལས། སོག་ནགས་སོག་དཀར་ཤོད་ནག་ དང༌།
ཡུལ་འཛིན་ཤེས་ན་བཙན་པོའི་རྒྱུད་ཡོང་གསུངས། དེ་ནས་ནགས་སོག་སུམ་
མདོ་ལ་ལོ་གསུམ་བསྒྲུབས། ར་ས་བྲན་ཐོག་ཏུ་ལོ་གཉིས་སྒྲུབ། མི་ལོ་བརྒྱ་དང་
118



རྩ་བརྒྱད་བར། ནགས་སོག་གཉིས་ཀྱི་ཁ་བར་ན། ང་བཞིན་གྲུབ་པ་ཐོབ་པ་དེ།
ང་འདྲ་ཞབས་ཏོག་མུས་ཀྱི་གྱིས་གསུངས། རྣལ་འབྱོར་པ་བྱང་ཆུབ་འདྲེ་འཁོལ་
ལམ། རླངས་ཀྱི་གྲུབ་ཐོབ་ཆེན་པོ་ལྷ་གཟིགས་བྱང་ཆུབ་རྡོ་རྗེ་དེ་ཉིད་ནགས་
སོག་ཤག་ གསུམ་ གཙོ་བོར་གྱུར་ བའི་ ལྷོ་ལུང་ཆེན་བཅོ་བརྒྱད་འདིར་ཕེབས་
བཞུགས་མཛད་པ་དང༌། གླིང་རྗེ་གེ་སར་གྱིས་སྤྱན་དྲངས་ནས་བླ་མར་བརྟེན་
ནས་མཐར་མཛད་པ་རྣམས་ཡོངས་སུ་རྫོགས་ཏེ་སྤྱི་ལོ་༡༠༧༦མེ་འབྲུག་ལོ་ཟླ་བ་
བཅུ་གཅིག་པའི་ཚེས་བཅུ་ལ་ཞི་བར་གཤེགས། ཞེས་འཁྲུངས་ལོ་མི་གསལ་ཀྱང་
དགུང་ལོ་བརྒྱ་དང་རྩ་བརྒྱད་ཐོབ་པ་ཞིག་ཡིན་པས་སྤྱི་ལོ་༩༦༩ས་སྦྲུལ་ལོར་
འཁྲུངས་པར་མངོན་ནོ། དེ་རྗེས་ཕག་གྲུ་བཀའ་བརྒྱུད་པའི་སྐབས་སུ་ཕག་མོ་གྲུ་
པའི་ཆོས་བརྒྱུད་དར་ཚུལ་བཅས་འབྲེལ་བ་ཟབ་པ་དང་། འབྲི་གུང་སྐྱོབ་པ་
རིན་པོ་ཆེའི་སྐབས་སུ་ཡོན་བདག་གི་འབྲེལ་བ་ཟབ་པ་དང་ནོར་ཕུད་དུ་ཁྲ་ཁྱུ་
དང་སྨུག་ཁྱུ་གཉིས་ཕུལ་བ་དང་། ས་ཕུད་ནགས་ཤོད་ཀྱི་ས་ཆ་སྨེ་ཏི་ལྷ་ཡི་ལུང་
མོ་ཆེ་བཅས་ཕག་གྲུའི་གདན་སར་ཕུལ། ལྷག་ཏུ་ཏཱ་སི་ཏུ་བྱང་ཆུབ་རྒྱལ་མཚན་
གྱི་བཀའ་ཆེམས་ལས་ཤོག་གྲངས་ ༢ ༢༥ རབ་བྱུང་ལྔ་པའི་ནང་། འབྲི་ཕག་
གཉིས་སྲིད་ཕྱོགས་ནས་མ་མཐུན་ཏེ་དམག་རྒྱབ་ནས་འབྲི་གུང་པའི་བྱང་བོད་
དམག་རྣམས་ཤོར། བཟུང་བའི་བཙོན་རྣམས་གཏོང་བར་ཞུ། ཡང་འདུན་མ་
ཞུ་ཟེར་ནས་ཞུ་བ་བྱས། འདུན་མ་ཞུ་ན། ནགས་ཤོད་པའི་དཔོན། དཔོན་
རིན་ཆེན་འོད་སྒོམ་པའི་སྙིང་མི་ཡིན་པས། ཁོང་ཡོང་དགོས་བྱས་པས། རིན་
ཆེན་འོད་བྱུང༌། ཁོང་རྣམས་ཀྱི་ལག་ཏུ། གནས་བརྟན་ཤེས་རབ་དཔལ་དང༌།
ཐོད་ལོག རྡོར་ར་བ་ཚུལ་རྒྱལ་རྣམས་ཀྱིས་འགོ་བྱས། རྩེད་ཁ་ནས་ཟིན་པ་
རྣམས་དང༌། འདིར་ཡོད་གཞོན་ནུ་རིན་ཆེན་དང་། ཛ་མ་བ། སྣ་མེད། རིན་
ཆེན་རྒྱལ་པོའི་མགོ་བྱས་བཙོན་གཅེས་པ་ཐམས་ཅད་ལ་རྟ་གོས་བསྐོན་ནས་
བཏང་། ཡི་གེ་འབའ་འགའ་དང་བཅས་པ་བཅུག་པའི་སྟེང་ལ། སྒོམ་པ་ཀུན་
119



རིན་འདས། ཞེས་བཀོད་པས། འབྲི་གུང་བྱང་བོད་ཅེས་པ་ནགས་ཤོད་ཀྱི་
དམག་དང་དཔོན་རིན་ཆེན་འོད་བཅས་འབྲི་གུང་པའི་དམག་དང་མཉམ་དུ་
ཕེབས་པ་འདིས། འབྲི་གུང་ཁྲི་སྐོར་མངའ་ཐང་རྒྱས་པའི་སྐབས་སུ་ནགས་ཤོད་
ཀྱི་ས་ཁུལ་འདི་རྣམས་འབྲི་གུང་ཁྲི་སྐོར་གྱི་མངའ་ཁོངས་སུ་ཡོད་པར་བསམ་ལ།
རབ་བྱུང་བདུན་པའི་ནང་དུ་འབྲི་གུང་པའི་སྒོམ་པ་ནགས་ཤོད་པ་རྫོང་ཇི་བསོད་
ནམས་རིན་ཆེན་པས་མཛད་པ་དང༌། འབྲི་གུང་གདན་རབས་བཅུ་གཉིས་པ་
བཤེས་གཉེན་དོན་གྲུབ་རྒྱལ་པོ་ནགས་ཤོད་དུ་ཕེབས་སྐབས། སྔོན་ཡབ་མེས་
བཟང་པོ་རྣམས་ཀྱི་མངའ་རིས་ལ་དབང་བསྒྱུར་ཕྱིར་དང་སྲོག་ཆགས་བྱེ་བ་ཁྲག་
ཁྲིག་མང་པོའི་དོན་ཕྱིར་ཞེས་གསུངས་པས་འདིའི་གཡས་གཡོན་དུ་འབྲི་གུང་ཁྲི་
སྐོར་གྱི་ཆ་ཤས་ཤིག་ཡིན་པ་དང་། མཚམས་བཅད་པ་རིན་པོ་ཆེས་ནགས་སོག་
གི་ངོ་ལོག་པ་ཚར་བཅད་ནས་བདེ་བར་འགོད་པ་བཅས་ཀྱིས་ཤེས་སོ།
དེའི་རྗེས་ སུ་ ཁྱུང་པོ་འབུམ་རྗེ་གྲགས་ པའི་ སྐབས་ སུ་ ཁྱུང་པོའི་ དབང་
བསྒྱུར་འོག་ཏུ་ཚུད་པ་ཡིན་ཞིང་། ཁྱུང་པོ་ནི་དང་པོ་ཞང་ཞུངརྒྱལ་རབས་སྐུ་
བོན་གྱི་མི་རྒྱུད་ཡིན་པ་དང་། ཞང་ཞུང་རྒྱལ་རབས་འཐོར་རྗེས། སྨད་ཨ་མདོ་
ཁུལ་སོགས་བོད་ཀྱི་ས་ཁོངས་རྣམས་སུ་རིམ་པར་ཡུལ་བྱོལ་དུ་སོང་། ཁྱུང་པོ་མུ་
ལང་སྐུ་མཆེད་ནི་དབུས་གཙང་སོགས་ལ་བརྟན་མེད་བྱ་བྲལ་གྱི་ཚུལ་དུ་བྱོན་ནས་
སྟེང་ཆེན་དང་འདན་ཁོག་སོགས་ལ་གཞིས་ཆགས། ཁྱུང་པོའི་བླ་རབས་རིམ་
པར་བྱོན་པའི་ཁྱུང་དབུས་རིན་པོ་ཆེ་ཤེས་རབ་རྒྱལ་མཚན་གོང་མས་རྗེས་སུ་
བཟུང་ནས་ཞུ་ཡི་བོན་གནས་རྣམས་སུ་ཕེབས། སྟེང་ཆེན་རྨ་མདའ་ཁ་ནས་
གསེར་རིའི་གཞུང་དུ་ཕེབས་པ་དང་། གནས་དེའི་ཡུལ་སྐྱོང་རྒྱ་གཙུག་གཏོར་ཉི་
མ་འབྲུག་གྲགས་ཀྱིས་འཁོར་འབངས་བཀའ་བརྟན་དང་བཅས་པ་ཕུལ། བོན་
ཨ་བླ་ དང་ཁྱུང་པོ་ནང་ཆེན་ པ་ རྒྱལ་ མཚན་ སོགས་ གདན་དྲངས་ནས་སྲིད་
བསྐྱངས། འཁོར་འབངས་ཞིག་གིས་སོག་པོའི་གསེར་ཡིག་བརྐུས་པས་ངན་
120



ཁག་ཁྱུང་པོ་ལ་ཕོག་ནས་ཁ་འཐོར་དུ་སོང་། ཁྱུང་དབུས་རིན་པོ་ཆེ་ཤག་རོང་དུ་
སྐུ་གཤེགས། ཞལ་ཆེམས་ལྟར་ཆིབས་པ་འབྲི་གུང་གཅུང་རིན་པོ་ཆེ་དང་ཆོས་
འབྲེལ་ཟབ་པས་དེར་ཕུལ། ཁོང་གི་ཞལ་ཆེམས་ལྟར་གཅུང་ཨ་བླ་གདན་དྲངས་
ནས། སྤུན་ཁྱུང་པོ་ནང་ཆེན་གྲགས་པ་ལ་གོང་མ་སེ་ཆེན་ཧན་ནས་འཇའ་ས་
དང་ཐམ་ཀ་སོགས་དཔག་ཏུ་མེད་པ་གནང་། དེ་རྗེས་མི་རབས་འགའ་སོང་
ནས་ཁྱུང་པོ་དཔོན་ཚང་རྒྱལ་བ་གྲུབ་ཀྱི་དུས་སུ་སྐུ་མཆེད་རྣམས་སྡེ་བགོས་པས་
ཅུང་གུད། སྤུན་འབྲིང་བའི་རྒྱུད་ཁྱུང་པོ་སེར་ཚ་ནས་མི་རབས་འགའ་སོང་
མཚམས་སུ་ཁྱུང་པོ་འབུམ་རྗེ་གྲགས་པའི་དུས་སུ་མ་ཡིག་གཡུ་མགོའི་ནང་གསལ་
ལྟར། སྟོད་སྨད་ཀུན་ཏུ་དམག་དྲངས་ནས་དབང་དུ་བསྡུས་པས་དེའི་དུས་སུ་
ནགས་ཤོད་ ཀྱིས་ གཙོས་ པའི་ ཉེ་ སྐོར་རྣམས་ཁྱུང་པོའི་མངའ་ཁོངས་ སུ་ འགོ་
བཏགས་ཞུས། 《ཁྱུང་ རབས་ གཡུ་ མགོ་ ལས།》ཤག་ གི་ སྦྱང་ངུ་ ཟམ་ སོ་ན།
འབུམ་རྗེའི་ཤེལ་མཁར་སྨུག་ཆུང་བརྡུངས། ཞེས་གསལ་བས་ཤིག་རྫོང་དཀར་
ཆགས་པར་མངོན། དཔོན་ཚང་འདི་ཕུད་གཞན་རྣམས་ཀྱི་སྐབས་སུ་ཁྱུང་པོ་
སྟེང་ཆེན་གྱི་ས་ཁུལ་རང་ལས་མེད་པ་འདྲ། ཡུན་དེ་ཙམ་མ་སོང་བར་ཁྱུང་པོས་
ནགས་ཤོད་ལ་དོ་དམ་མ་ཐུབ། ནགས་ཤོད་ཚོ་དགུ་འདི་ཉིད་སྤྱི་ལོ་ཆིག་སྟོང་
དྲུག་བརྒྱའི་ནང་དུ་ཧོར་རྒྱལ་རབས་དགུ་པ་ལྷ་རྒྱལ་དར་གྱི་སྐབས་སུ་ཧོར་ཚོ་བ་
སོ་དགུ་བྱ་བ་དེ་བྱུང་བས་ཧོར་ཚོའི་ཁོངས་སུ་བསྡུས།
བོད་ཡུལ་དུ་ཧོར་ཞེས་པ་འབྲོག་སའི་ནོར་ལུག་སྐྱོང་མཁན་ལ་ཧོར་ཞེས་
འབོད་པ་དང༌། བོད་བྱང་ཕྱོགས་ལ་ཧོར་སྡེ་ཞེས་དང་། དཔེར་ན་ཧོར་དཔོན་
གཡུལ་རྒྱལ་ཞེས་པ་ལྟ་བུ་ཡོད། ནག་ཆུའི་ཧོར་སྨད་དང༌། ཨ་མདོ་ལ་ཧོར་ཁ་
བཞི་ཞེས་སྡེ་ཚོ་འགའ་དང་། གོང་ས་ལྔ་པའི་ ཡབ་ཧོར་བདུད་འདུལ་རབ་
བརྟན་ཞེས་མེས་པོའི་རུས་ལ་ཧོར་ཞེས་འབོད། དེ་མིན་རུས་རྒྱུད་མིང་ལ་ཧོར་
ཞེས་པ་མང་པོ་སྣང་། སོག་པོ་ལ་ཧོར་ཞེས་འབོད་པ་ནི། སྔོན་མི་རིགས་གཞན་
121



གྱིས་ཧི་མི་ཟེར་བས། བོད་པ་རྣམས་ཀྱིས་ཧོར་མི་ཞེས་ཐ་སྙད་དེ་བྱུང་བ་ཡིན།
སོ་སོར་སྐབས་ཐོབ་ཀྱི་གོ་བ་ལེན་པ་ལས་མཐའ་གཅིག་ཏུ་མི་འཛིན། ཧོར་ཚོ་སོ་
དགུའི་ཧོར་རྒྱལ་གྱི་མི་རྒྱུད་ནི། སོག་པོ་ཚོ་ཆེན་ཞེ་དགུའི་སེ་ཆེན་ཧན་གྱི་མི་
རབས་དང་པོ་ནི། བོད་སྤུར་རྒྱལ་བཙན་པོའི་རྒྱལ་རབས་བརྒྱད་པ་གྲི་གུམ་
བཙན་པོའི་སྲས་ཉ་ཁྲི་སོག་ཡུལ་དུ་ཕེབས་ནས་ཚོ་ཆུང་ཞིག་གི་དཔོན་བྱས་པ་ནི།
ཧོར་སེ་ཆེན་ཧན་གྱི་མི་རབས་དང་པོ་དེ་ཡིན་ཏེ། 《སུམ་པ་ཆོས་འབྱུང་》དེབ་
ངོས་༩༦༠གནམ་གྱི་ཁྲི་བདུན་བྱུང་བའི་རྗེས་སུ་བར་གྱི་སྟེང་གཉིས་ལས་རྒྱལ་པོ་
གྲི་གུམ་བཙན་པོ་ཞེས་པ་བློན་ངན་ཞེས་པས་བཀྲོངས་ཚེ། སྲས་བྱ་ཁྲི་ཤ་ཁྲི་ཉ་ཁྲི་
བ་གསུམ་ཡོད་པ་སྤོ་བོ། ཀོང་པོ། ཉང་པོ་གསུམ་དུ་བྲོས་ནས་ཕྱིས་སུ་སྲས་
གསུམ་གྱི་བྱ་ཁྲི་བའམ་སྤུ་ཏི་གུང་རྒྱལ་ཞེས་པས་བོད་ཀྱི་རྒྱལ་པོ་མཛད་ལ། སྲས་
ཐ་ཆུང་སོག་སྐད་དུ་བོར་ཏ་ཟེ་ཞེས་པ་ཀོང་པོ་ནས་བཙུན་མོ་གཱ་མ་རལ་ཞེས་པ་
བླངས་ཤིང་ཁྲིད་ནས་སོག་ཡུལ་དུ་བྱོན་ཏེ་བི་གཱ་ལ་ཞེས་པའི་ཆུ་འགྲམ་གྱི་རི་བུར་
ཧན་གལ་ཏུན་ཞེས་པར་འབྱོར་ནས། རང་གི་རིགས་རུས་ཀྱི་ཁུངས་དང་གང་
ནས་འོང་བའི་ཡུལ་དང་འོང་བའི་རྐྱེན་སོགས་གསལ་བར་བཤད་པས་པེ་ཏ་ཞེས་
པའི་མི་སྡེ་ཐམས་ཅད་ཀྱིས་དཔོན་དུ་བཀུར་ནས་བསྟི་སྟངས་ཆེན་པོ་བྱས་ཤིང་
བོར་ཏ་ཆེ་ནོ་ཞེས་གྲགས་ལ། ད་ལྟའི་སོག་ཡུལ་གྱི་དེབ་ཐེར་ལ་ལར་དེའི་ཡབ་
གསེར་ཁྲི་བ་ཡིན་ཞེས་གྲགས་པ་ནི་གནམ་གྱི་ཁྲི་བདུན་གྱི་ཐ་མ་སྲེབ་ཁྲི་བ་ཞེས་པ་
ལ་ནོར་རམ་སྙམ་ཞེས་གསུངས་པ་དང་། དེ་མིན་གུ་ཤི་དཀའ་བཅུ་སུ་དྷི་ཨ་ཡུ་
ཝརྟས་མཛད་པའི་ཧོར་གྱི་ཆོས་འབྱུང་དང་། སེ་ཐེན་ས་སྣང་ཐའི་ཅིས་མཛད་
པའི་ཧོར་རྒྱལ་རྒྱུད། དགེ་བཤེས་དམ་ཆོས་རྒྱ་མཚོས་མཛད་པའི་ཧོར་ཆོས་
འབྱུང་སོགས་གཅིག་མཚུངས་ལྟར་གསལ་བ་དང་། མཁས་དབང་ཤིང་བཟའ་
རིན་པོ་ཆེའི་བོད་སོག་ཆོས་འབྱུང་ལས་ཀྱང་དེ་ལྟར་གསུངས་ཡོད། སེ་ཆེན་ཧན་
རྒྱལ་རབས་དགུ་པ་ཐོག་ཐིག་མུར་གྱི་སྐུ་མཆེད་ཆུང་བ། གུ་རོན་ཨོ་ལོན་ཐའི་ཇི་
122



འམ་ཨིར་ཏི་ཅོག་ལ་ཟེར། སོག་པོ་ནས་གཙང་ས་སྐྱར་འགྲོ་ཕྱིར་ངོ་འཁོར་རྟ་པ་
བདུན་བཅས་ཧོར་སྦྲ་ཆེན་གྱི་སར། སོག་ན་ར་ཁུག་ ཏུ་འབྱོར་ནས་ཁྱི་ར་བ་
འགའ་དང་འཕྲད། སོག་གས་དམར་དུ་སླེབས་ནས་ཚོ་སྡེ་དང་འཕྲད། ཁོང་
རྣམས་མདའ་དང་རྟ་རྩལ་ལ་འགྲན་ཟླ་བྲལ་བས་ཡུལ་དེའི་དཔོན་བྱེད་ནས་
བསྡད། །
རྒྱལ་རབས་གཉིས་པ་ཨིར་ཏི་ཅོག་ལ་སྲས་མེད་པས་སྐུ་མཆེད་ཐོག་ཐིས་
མུར་གྱི་སྲས་འབྲིང་བ་ཨུ་ཡུག་རྒྱལ་རང་སྐལ་སྡེ་དུད་བཞི་བཅུ་དང་བཅས་འདིར་
འབྱོར། རྒྱུ་སྟོང་ སྡེ་པའི་སྲས་མོ་ཁབ་ ཏུ་བཞེས་ པ་ སྲས་ རྒྱལ་ པོ་དཀར་ནག་
དམར་གསུམ་བྱུང༌། རྒྱལ་པོ་དཀར་པོ་འབྲི་གུང་རྒྱ་མ་ཁྲི་ཁང་ཧོར་ཁང་གི་སྲས་
མི་རབས་ ཐོག་མ་ཡིན་ཞེས་དང༌། རྒྱལ་པོ་ནག་པོ་འཇང་ཡུལ་དུ་སོང་ནས་
འཇང་གི་ས་སྒོ་གོང་མ་བླངས།
རྒྱལ་རབས་གསུམ་པ་རྒྱལ་པོ་དམར་པོས་ཡབ་ཀྱི་གདན་ས་བཟུང་ནས་
དགུང་ལོ་བརྒྱ་དང་བཅོ་ལྔ་ཞུགས། དེ་སྐབས་ཀརྨ་བཀའ་བརྒྱུད་པའི་ཆོས་
ལུགས་ཧོར་ཡུལ་དུ་དར། ཀརྨ་པགྱིས་ཧོར་ཡུལ་དུ་འགྲོ་དོན་མཐའ་ཡས་པ་
མཛད་པ་དང་དུས་མཉམ། །
རྒྱལ་རབས་བཞི་པ་སྲས་ཡ་ག་དང༌། རྒྱལ་རབས་ལྔ་པ་ཕག་མོ། རྒྱལ་
རབས་དྲུག་པ་བསོད་ནམ་རྒྱལ།
རྒྱལ་རབས་བདུན་པ་ཧོར་སྟག་ལས་ཡབ་ཀྱི་ཁྲིར་བཟུང་ནས། ནང་ཆེན་
ལ་དམག་དྲངས་ནས་དབང་དུ་བསྡུས། སྲས་བདུན་ལས་བཀྲ་ཤིས་ཀྱིས་སྲིད་
སྐྱོང་བས་རྒྱལ་རབས་བརྒྱད་པ་ཡིན།
ཧོར་རྒྱལ་རབས་དགུ་པ་ལྷ་རྒྱལ་དར་གྱིས། སྔོན་ནང་ཆེན་ཡབ་མེས་དུས་
སུ་ཧོར་འོག་བཙུད་པ་ཆ་མ་གནས་པས་སླར་ཡང་ཧོར་དམག་དྲངས་ནས་དབང་
དུ་བསྡུས། ནང་ཆེན་བུ་མོ་རྡོར་ཤུལ་ལ་སོང་བ་འཕྲོག ནང་ཆེན་ལ་ནས་ཁལ་
123



བརྒྱ་དང་བརྒྱད་ཀྱི་ཁྲལ་བཀལ། 《ཧོར་རྒྱལ་རབས་ཉི་ཟེར་དོན་བསྡུས་》ལས།
དེ་རྗེས་ཚང་གསར་སྡེ་ལ་དམག་རྒྱབ་ནས་དབང་འོག་ཏུ་བཙུད། དེ་རྗེས་རག་
ཤུལ་ལ་རྒྱབ་ནས་རྟ་བྲང་གསུམ་ཕབས། རྟ་ཕྲལ་ཧོར་ལ་འཇལ་རྒྱུ་བྱས། དེ་
རྗེས་རི་ཆེ་ལ་བརྒྱབ་ནས་རི་ཆེས་རྟ་བརྒྱ་ཕུལ། དེ་རྗེས་རྒྱ་སྟོན་ལ་དམག་བརྒྱབ་
ནས་རྒྱ་སྟོང་དྲུང་པས་རྟ་བརྒྱ་ཕུལ། ནགས་བློན་གཉིས་ནས་མཛོ་བརྒྱ་ཕུལ།
བྱ་རྟ་སྒ་ ཁ་ལ་དམག་སྒར་རྒྱབ། རྒྱལ་ལྕགས་གཉིས་ལ་འདུན་མ་བྱས། སྐྱ་
མདའ་ཆོས་རྗེས་འཐེན་པ་བྱས། ནས་ཁལ་བརྒྱད་ཅུ་ཕྲག་གཉིས་ཕུལ། དེ་རྗེས་
ནགས་ཤོད་ས་ལ་རྒྱུགས། སྡེ་སྤུ་དྲག་གཉིས་ཀྱིས་འཐེན་པ་བྱས། རྐང་ཁྱིམ་
གཞུང་ལ་དམག་ སྒར་ བརྒྱབ། འགོམ་ སེན་ཚ་ གཉིས་ ཀྱིས་ དར་ བརྒྱ་འཐེན།།
སྟག་ཕུའི་ཁྲ་མོ་སྡེ་བཅོད་བླངས། འབེས་སྔོ་ལེབ་ཀྱིས་ནས་ཁལ་བརྒྱད་ཅུ་ཕུལ།
འབི་རུའི་ཁྲ་མོ་འཇིག་འཇིག་བླངས། ཤུག་ཐུམ་སྒང་ལ་བདེ་ཆེ་བཞག ཝ་ཕྱི་
ཐང་ལ་གནང་བགོས་བྱས། ནགས་ཤོད་ཚོ་དྲུག་མགོ་བཏགས་ཞུས། དེ་རྗེས་ལྷ་
རི་ཨར་རྩར་རྒྱུག སྤྱི་ཏི་གཞུང་ལ་དམག་སྒར་བརྒྱབ། རྩིག་ནེ་ག་མ་ལ་ལ་ལུག་
ཇག་རྒྱུག རྩིག་ན་རི་དམར་ལན་གསུམ་བཟོས། རྩིག་གྲུ་འབོ་གསུམ་སྦིས་ཐག་
བཅད། སྨད་མ་ཁག་གསུམ་མགོ་བཏགས་ཞུས། དེ་རུ་དཀར་ནག་སེར་གསུམ་
བརྒྱབ། ཁྱུང་གཉིས་ལ་དམག་སྒར་བརྒྱབ། ནས་ཁལ་སྟོང་དང་ཉིས་བརྒྱའི་
ཁྲལ་བཀལ། སྒང་དཀར་ནག་གཉིས་ཀྱིས་མགོ་བཏགས་ཞུས། ནས་ཁལ་བརྒྱ་
དང་ལྔ་བཅུའི་ཁྲལ་བཀལ། ཆ་འཕོང་ཁ་ལ་རྫོང་གཞིས་ཆགས། ཡང་འབྲུག་
ཡུལ་ལ་ དམག་ རྒྱབ་ སྐབས། འབྲུག་ པའི་ གསེར་ འཁྲུ་ མདའ་ ཡིས་ གཏོར།
འབྲུག་པའི་གོ་ཁྲབ་ཚ་ག་ཞུ་རྒན་གྱིས་བཅད་ཞེས་དེའི་སྐབས་སུ་ཧོར་ལྷ་རྒྱལ་
དར་གྱིས་སྟོད་སྨད་གཡས་གཡོན་ཚང་མར་དམག་དྲངས་ནས་དབང་དུ་བསྡུས་
སྐབས། ནགས་ཤོད་ཚོ་དྲུག་དང་ན་བུར་སེར་གསུམ་བཅས་ཚང་མར་ཧོར་ཚོའི་
མངའ་འོག་དུ་གྱུར། གུ་ཤྲི་ཧན་གྱིས་བོད་ལ་དམག་དྲངས་སྐབས་ཧོར་ལྷ་རྒྱལ་
124



དར་ནས་བསུ་བ་ཞུས་པ་དང༌། ལྷ་རྒྱལ་གྱི་དར་ནུ་བོ་དཀོན་མཆོག་རྒྱལ་ལ་
༧གོང་ས་ལྔ་པ་ཆེན་པོས་མགོན་པོའི་རྗེས་གནང་བཅས་བསྩལ་བ་ལྔ་པའི་རྣམ་
ཐར་ལྕགས་པར་ཤོག་གྲངས་ ༢ ༩༧ དུ་བཀོད་འདུག་པས། དེ་ནས་ནགས་
ཤོད་ཚོ་དགུ་ཞེས་པའི་ཐ་སྙད་དེ་བྱུང་ཞིང༌། སྤྱི་ལོ་༡༦༠༠ གཡས་གཡོན་དགའ་
ལྡན་སྲིད་གཞུང་མ་ཚུགས་ཙམ་དུ་ནགས་ཤོད་འདི་ཧོར་ཚོའི་མངའ་ཁོངས་སུ་
གྱུར་ཡོད། དེ་སྐབས་ ཧོར་རྒྱལ་པོའི་ལྷ་རྒྱལ་དར་སྐབས་དམག་དྲངས་ནས་
ཕྱོགས་ཁག་ནས་ཁྲལ་བསྡུ་མཛད་པ་ཡུན་རིང་མ་སོང་བར། སོག་པོ་གུ་ཤིས་
བོད་དུ་དཔུང་འཇུག་བྱེད་ནས་ཧོར་ཚོ་བ་སོ་དགུ་ཞེས་པའི་ས་ཁྱོན་འདི་ལས་མ་
དབང་།
ཧོར་རྒྱལ་རབས་བཅུ་པ་ལྷ་རྒྱལ་དར་གྱི་ནུ་བོ་དཀོན་མཆོག་རྒྱལ་གྱིས་ཆབ་
སྲིད་ལྟེ་བ་སྦྲ་ཆེན་དུ་སྤོས་ནས། མངའ་ཐང་སྒྲིག་གཞི་གསར་དུ་བསྐྱར་སྒྲིག་
བྱས། སྲུང་ཁའི་བོན་པོ་དྲུག་ཅུ། ཡང་ཆེན་སུམ་ཅུ། ཡང་ཆུང་སུམ་ཅུ། སོག་
པོ་ཨོ་རོད་རྒྱལ་ཁག་གི་བཀའ་ཤོག་དང་། ཡིག་ཚངས་བླངས་བ་དང་། གོང་ས་
ལྔ་པ་ལས་ཤེ་བམ་དང་བཀའ་དབང་ཞུས། ཧོར་ཚོ་སོ་དགུ་དང་དེམ་ཆི་(དོན་
ཆུས་) (,K)ཉེར་ལྔ་སོགས་སྡོམ་ཚོ་སྡེ་བདུན་བཅུ་དོན་དགུ་མཚོ་སྔོན་སོག་
པོ་རྒྱལ་པོའི་མངའ་འོག་དུ་འདུས། ཧོར་ཚོ་སོ་དགུ་ནི། འགོམ། རཀྴི། ཁྲ་
རིང་། བོན་ཕན། སྟག་དྲུག འབྲི་རུ། ན་རོག བུ་རྫོམ། སེན་ཚ། རྡོར་
སྟོད། དཀར་སྨད། སྒར་ཁོངས། རྡོར་སྨད། ནག་རུ། དཀར་སྟོད། ཉིན་
ཐ། བྱ་ཟེ། ཉིན་མོ། དམར་རུ། དམར་རོང་། སྲིབ་ཐ། འདྲེ་དག རལ་
གསུམ། ཁྲི་རུ། ཁྲོམ་ཚང་། ནེམ་ཚ། ཡང་པ། ཡེ་ཐ། དྲུག་ཅུ། སྡོམ་པ།
སྒང་རུ། བོན་ཐ། འབྲོག་ཤོག སོག་སྡེ། ཨར་སྨད། གེ་མོ། རྗེ་དམར།
ཨར་སྟོད། བྲ་བོ་བཅས་ཧོར་ཚོ་བ་སུམ་ཅུ་སོ་དགུ་ཞེས་འབོད། མི་སེར་ནས་
ཧོར་རྒྱལ་ལ་འབུལ་བའི་ཁྲལ་ཕུད། ལོ་གསུམ་རེ་ལ་དུད་བརྒྱུས་རྟ་རེ་མཚོ་སྔོན་
125



དུ་འབུལ་དགོས། དེ་མ་འབྱོར་ན་རྟ་ཚབ་དངུལ་འབུལ་དགོས་པ་ལས་རྟ་ཟམ་
དང་འུ་ལག་གང་ཡང་མི་དགོས་པར་གཙོ་བོ་ཚོ་བ་རང་རང་གི་མངའ་ཁོངས་
བདག་སྐྱོང་བྱ་རྒྱུ་དེ་ཡིན།
ཧོར་རྒྱལ་རབས་བཅུ་གཅིག་པ་ཇོ་བོ་རྒྱལ་གྱི་སྐབས་སུ། ཡུལ་ཤུལ་ནས་
སོག་པོའི་གསེར་ཡིག་པ་ནགས་ཤོད་དང་སོག་ཤོད་ཀྱི་བར་དུ་བཅོམ་དུས། ཕོ་
ལྷ་མི་དབང་བསོད་ནམས་སྟོབས་རྒྱལ་གྱིས་ཁས་ལེན་དྲག་པོས་ཚར་གཅོད་བྱ་རྒྱུ་
ཐག་བཅད་ནས། ཧོར་ཚོའི་ས་ཁུལ་དུ་སླེབས་ནས་དང་པོ་ནགས་ཤོད་པས་
འགོག་རྒོལ་ཅུང་ཟད་བྱས་ཀྱང་མ་ཐུབ་པར་སོག་ཤོད་དུ་ཕྱིན་ནས་དབང་དུ་
བསྡུས། མི་དབང་ཕོ་ལྷའི་རྟོགས་བརྗོད་ཤོག་གྲངས་ ༤ ༥༦ལས། དེ་ཚེ་ཧོར་
རིགས་ཀོང་རྒྱལ་བྱ་བས་རྒོལ་བར་བརྩམས་ཀྱང་ཞོགས་གཅིག་གིས་གཏོར་ནས།
ཟས་ནོར་ཐམས་ཅད་དཔུང་གིས་ཕྱེར། རྗེས་ལུས་ཡུལ་མི་ནུས་མེད་རྣམས་ལ་
འཇམ་པོའི་ཚིག་གི་དལ་བར་བྱས། ཕྱོགས་དེར་ཡུལ་ཕྲན། ནགས་ཤོད། ཡུ་
ཤུལ། ཧོར་ཁ་བཞི། འབྲོང་པ་སྟོད་སྨད། རྡོ་ཤུལ། ཁྱུང་པོ་དཀར་ནག་སེར་
གསུམ་སོགས་མི་ཁྱིམ་ཁྲི་ཁྲག་གཉིས་བརྒལ་བ་གོང་མ་མཆོད་ཡོན་གྱི་ཆབས་འོག་
ཏུ་བཅུག སོག་སྡེ་བསམ་སྦྱོར་ངན་པ་རྣམས་རྟ་ཟོག་རྒྱུ་ནོར་དངོས་པོ་རྣམས་
གཞུང་བཞེས་བཏང་ཞེས་བྲིས་ཡོད་པ་དང༌། དེ་སྐབས་རྒྱུ་དངོས་རྟ་ནོར་མཛོ་
འབྲི། གསེར་དངུལ་མེ་མདའ། མར་ སོགས་ ཟས་ རིགས་ དཔག་ ཏུ་མེད་པ་
བཀའ་ཤག་སྲིད་གཞུང་ལ་ཕུལ་བར་གསུངས་པས། ཧོར་རྒྱལ་པོ་དཀོན་མཆོག་
རྒྱལ་ཡབ་སྲས་གཉིས་ནས་རྒོལ་བའི་ནུས་པ་མ་བྱུང་བར་མགོ་སྒུར་ཞུས།
ཧོར་རྒྱལ་རབས་བཅུ་གཉིས་ཁྲི་དཔོན་རྣམ་རྒྱལ་སྐབས་སུ། ཆིང་རྒྱལ་
རབས་སྲིད་དབང་བཙུགས་པས། མོལ་གོལ་ཧན་རྒྱལ་རབས་ནས་ཧོར་ཚོར་
བདག་སྐྱོང་བྱ་བའི་ཐབས་ཟད། ཧོར་སྟག་ལའི་སྤུན་དབང་ལུ་ལ་ཐའི་ཇིའི་གོ་
གནས་ཡོད་པས་ཧོར་སེར་པོའི་དུས་ཀྱི་ཐའི་ཇི་བཅུ་གསུམ་ཞེས་འབོད། སྔར་
126



མིའི་ཤོད་སྲོལ་ལ་ཧོར་ཚོ་འདི་སོག་དུས་རྒྱ་དུས་བོད་དུས་ཞེས་དབྱེ་བས་འདི་
ཡན་སོག་དུས་ཡིན།
ཧོར་རྒྱལ་རབས་བཅུ་གསུམ་པ་ཁྲི་རྒྱལ་རྗེ་ཡབ་ཀྱི་གདན་ས་བཟུང་ནས།
སྤྱི་ལོ་༡༧༣ ༡ རབ་བྱུང་བཅུ་གཉིས་པ་ལྕགས་ཕག་ལོར་ཟི་ཁྲོང་བཅའ་སྡོད་དང༌
བོད་སྡོད་བཅའ་སྡོད། མཚོ་སྔོན་བཅའ་སྡོད་བཅས་ཀྱིས་བཀའ་བགྲོས་ནས་དེ་
ལྟར་ཚོ་བ་བདུན་བཅུ་དོན་དགུ་དེ་གཅིག་གྱུར་བྱེད་ན་གྱེན་ལོག་ཡོང་བའི་ཉེན་
ཁ་ཆེ་བས་དོག་ཟོན་བྱས་ནས། ཆིང་རྒྱལ་རབས་སྐབས་ཚོ་བ་དོན་དགུ་དབྱེ་
མཚམས་བཟོས་ནས། དིམ་ཆི་སོགས་ཚོ་པ་བཞི་བཅུ་མཚོ་སྔོན་དུ་སྦྱར་བ་དང་།
ཧོར་ཚོ་སོ་དགུ་འདི་ཟི་ཁྲོན་དུ་སྦྱར། རྒྱ་ལུགས་ལྟར་དཔོན་མིང་འབོད་སྲོལ་
དར་ནས་ཙུང་བེ་ཧུ། （.E. ER,) ཆེ་ཧུ།(+ཁོ)བེ་ཧུ། (ཊྚR,) བེ་
651 (K) as's 55a 3533"5555'TNAR NE555
དུས་ཞེས་འབོད། དེ་སྐབས་སྒེར་སྡེ་དང་བླ་བྲང་མ་ཐེ་བའི་གཞུང་ཁྲལ་དངོས་
འཇལ་མཁན་ཐེམ་དུད་ ༢༤ ༠༠ཙམ་ཞིག་ཡོད་པས། ལོ་གསུམ་རེར་དུད་བརྒྱ་
རེས་རྟ་རེ་འབུལ་བས་ཨ་བན་ནས་གཡུ་རེ་སྤྲད་སྲོལ་མཆིས། ཧོར་རྒྱལ་པོ་ཁྲི་
རྒྱལ་རྗེ་ལྷ་སྐྱོང་ཁྲི་བཞུགས་བཅུ་གཅིག་པའི་སྐབས། ཚོ་བ་སོ་དགུ་དང་དེམ་ཆི་
(དོན་ཆུས་) ( 8)ཉེར་ལྔ་བཅས་ཀྱི་སྤྱི་ཁྱབ་དཱ་བཱ་ཧུ་(A# ཁོ)ཞེས་གོང་
མ་ཆེན་པོས་དབུ་ཕེའུ་ཧོ་ཁྲི་བསྩལ།
རྒྱལ་རབས་བཅུ་བཞི་པ་ལྷ་མཁར་བསྟན་རྒྱལ་ལ་ཧོར་ཚོའི་ཙུང་བཱ་ཧུ་ལ་
བསྐོས།
རྒྱལ་རབས་བཅོ་ལྔ་པ་ཚེ་རིང་རབ་གཏན་དང།
ཧོར་རྒྱལ་རབས་བཅུ་དྲུག་པ་ཚེ་རིང་དབང་རྒྱལ་ལ་སྤྱི་ལོ་ ༡༨༢༢ལོར་
ཙུང་བེ་ཧུའི་གོ་གནས་སྔར་ལྟར་རྒྱུད་འཛིན་གྱི་བཀའ་བརྟན་སོགས་ཐོབ།
ཧོར་རྒྱལ་རབས་བཅུ་བདུན་པ་ཁྲི་དབང་རབ་བརྟན་སྔར་ལྟར་མཛད།
127



ཧོར་རྒྱལ་རབས་བཅུ་བརྒྱད་པ་ནོར་བུ་དབང་རྒྱལ་སྤྱི་ལོ་ ༡༨༥༥གོར་
དམག་འགོག་ཕྱིར་ཧོར་དམག་ཆིག་སྟོང་བཏང་བས་དཔའ་བོ་དཔའ་རྟགས་སུ།
ཧོར་སྤྱི་ཁྱབ་ལ་བྱི་རུའི་ཏོག་ཆུ་མིག་བཅུ་གསུམ་རྨ་བྱའི་ལྡེམ་སྒོ་དང་། སྟོང་
དཔོན་རྡོ་དགའ་ལ་ཤེལ་གྱི་ཏོག་དང་ཨོ་རོག་གི་སྒྲོ་བསྩལ།
ཧོར་རྒྱལ་རབས་བཅུ་དགུ་པ་རྣམ་རྒྱལ་དབང་འདུས་ནི་དཔོན་རྒྱུད་སྟོང་
པས་རབ་བྱུང་གི་སྡོམ་པ་བབས། གོང་མས་སྔར་ལྟར་ཐོབ་ཐང་བསྩལ། སྤུན་
དབང་འདུས་ཀྱིས་མགོ་ལོག་ཚུར་རྒོལ་སྒར་པ་མི་ལྔ་བརྒྱ་ཙམ་ཚར་བཅད། དེ་
མིན་ཇག་ཚོགས་དུ་མ་བཅོམ་ནས་སྤྱི་ཚོགས་བདེ་རུ་བཅུག །
ཧོར་རྒྱལ་རབས་ཉི་ཤུ་པ་ཚེ་དབང་ལྷ་རྒྱལ་སྐབས་སྤྱི་ལོ་༡༨༨༠ལོ་ལ་སྔར་
ལྟར་ཐོབ་ཐང་རྣམས་བྱུང་ཡང་ནང་ཁུལ་འགལ་བས། ཆུ་ཁ་དཔོན་ཚང་རྣམ་
རྒྱལ་ལྷ་དར་ནས་རྒྱལ་སྲིད་ལ་རྔམས་ཕྱིར། རྒྱལ་པོ་ཡབ་ཡུམ་སྲས་གསུམ་ལྐོག་
གསོད་བཏང་། བོད་སྡོད་ཨ་བན་གྱི་བཀའ་བློན་ནས་ལག་དམར་ཐེ་ལེ་གྲ་པ་
སྲོག་ཐོག་བཏང༌། ཁྲི་རྒྱལ་རྗེ་ནས་ཚེ་དབང་ལྷ་རྒྱལ་བར་ལ་རྒྱ་ནག་པོའི་སྐབས་
ཀྱི་ཆེ་རྒུ་བརྒྱུད་ཟེར། ལོ་ཕྱེད་རིང་དཀར་རུ་དཔོན་ཧོར་རྒྱལ་གྱི་དཔོན་ཚབ་
བྱེད། །
་ཧོར་རྒྱལ་རབས་ཉེར་གཅིག་པ་ཧོར་ཡེ་ཐ་ནོར་བུ་དབང་རྒྱལ་རུས་རྒྱུད་
གཅིག་པས་རྒྱལ་སར་བཀོད། སྤྱི་ལོ་༡༩༡༠ ལྕགས་ཁྱི་ལོ་ཧོར་རྒྱལ་རབས་ཉེར་
གཉིས་པ་ཚེ་དབང་བསྟན་འཛིན་རྒྱལ་སར་འཁོད་པས། རྒྱལ་ནང་དུ་ལྕགས་
ཕག་གསར་བརྗེ་ལངས་ནས་བོད་སྡོད་ཨ་བན་ནས་ཧོར་ཚོ་ལ་ཁ་ལོ་བསྒྱུར་བའི་
ནུས་པ་ཤོར་ནས་མར་ལོག ལུའུ་ཅུན་འཐོར་དམག་ལྔ་བཅུ་ཙམ་ཞིག་ཧོར་ཚོ་
ནས་རྒྱུད་བྲོས་པས། བོད་དམག་ གིས་ ར་ མདའ་ ར་ ག་ ཤག་དང་། མདའ་
དཔོན་གནང་བྱུང་བ། མདའ་དཔོན་བྱིང་པ་བཅས་སྔ་རྟིང་དུ་སླེབས་ནས།
བོད་སྡེ་རེ་དཀར་སོག་གསུམ་དང་། རྒྱ་སྟོང་ལྡིང་དགུ་བཅས་བོད་སྡོད་དམག་
128



དང་བཅས་རྗེས་འདེད་བཏང་བས། ལུའུ་ཅུན་དམག་བྲོས་ལམ་ནགས་ཤོད་
དང་། སེར་ ཚྭ། སྟེང༌ ཆེན་ བཅས་ ནས་ མཐའ་ སྐྱོད་ བཏང་། སྤྱི་ ལོ་
༡༩༡༤ རབ་བྱུང་བཅོ་ལྔ་པ་ཤིང་སྟག་ལོར་བཀའ་ཤག་སྲིད་གཞུང་ནས་བོད་
སྡོད་ཨ་བན་གྱི་བསྐྱོངས་བའི་ས་ཁུལ་རྣམས་སེ་རྭ་དགོན་པར་ཕུལ་བས། སེ་རྭ་
མཁན་པོ་ངོ་འཁོར་བཅུ་སྟེ་རྩིས་དང་ཁྲལ་བསྡུའི་གྲབས་ཤོམ་བྱེད་པར་ཕེབས།
དེ་ནས་བཟུང་བོད་བཀའ་ཤག་སྲིད་གཞུང་གི་དོ་དམ་འོག་དངོས་སུ་ཚུད་པས་
བོད་དུས་ཞེས་འབོད། སེ་རྭ་མཁན་པོ་སྐུ་འཁོར་རྣམས་སྟེང་ཆེན་དུ་ཕེབས་པས།
གཅིག་ནི་ཧོར་ཚོའི་ཁུལ་འདིར་སྒྲིག་སྲོལ་དང༌། རྟ་ཟམ་གྱི་ལམ་ལུགས། ཐེམ་
དུད་ཞིབ་བཤེར་གྱི་ཁྲལ་སོགས་བྱུང་བའི་དབང་དང༌། ཁོང་རྣམས་ཀྱིས་ཐབས་
ཤེས་ཞན་པས་ག་རེ་འགག་ཏུ་ཡུལ་མི་དང་ཐུག་ནས་དམར་གསོད་བཏང་། སྤྱི་
ལོ་༡༩༡༦མེ་འབྲུག་ལོ་མདའ་དཔོན་བཀྲས་མཐོང་དང༌། མདའ་དཔོན་ཁྱུང་
རམ་བཅས་འབྱོར། ཧོར་སྤྱི་དང་པོ་མཁན་ཆུང་གྲགས་པ་རྣམ་རྒྱལ་བཏང་ནས་
ཆུ་གླང་གཡུལ་འཁྲུག་ལུའུ་ཅུན་རྒྱ་དམག་ལ་རྒྱབ་སྐྱོར་དང་འབྲེལ་བ་བྱེད་མཁན་
ལ་འདྲི་རྩད་ཞིབ་ཏུ་བྱས་ནས་ཉེས་ཅན་པ་རྣམས་ཤག་སེབ་བཀྲ་གུར་དཀར་ཚ་
ཁ་ལ་ཁྲིམས་གཅོད་སྣ་ཚོགས་བཏང་། ཁ་ཤས་སྲོག་ཐོག་དང་ཁ་ཤས་ཁ་དབང་
གཞུང་བཞེས། ཁ་ཤས་དཔོན་གནས་ལས་གནས་དབྱུང་དང་སླར་སྐྱར་གསོ་མི་
ཆོག་པའི་ ཁྲིམས་ ཐག་ བཅད། ཡུལ་ མིའི་ལག་ནས་ མེ་ མདའ་ཡོངས་རྫོགས་
བསྡུས་པས་ཆིག་ཁྲི་ཙམ་བྱུང་པ་དེ་སླར་འབྲི་ལ་ བསྒྱུར་ནས་ལོ་ལྟར་ ཤེ་མར་
འབུལ་རྒྱུ་དང༌། དེ་དང་མཉམ་དུ་ཡ་རབས་ཀྱི་ཁྲིམས་སྲོལ་རྐུ་ཁྲམ་པ་རྣམས་
ཚར་བཅད་པས་དུས་བདེ་བར་མཛད། མེ་འབྲུག་ཞིབ་གཞུང་བྱ་བའི་དུད་རྩིས་
བྱས་ནས་ས་ཚུགས་སྐྱེལ་འདྲེན་དང་མི་ནོར་ས་ཞིང་ལ་ཞིབ་རྩིས་ཀྱི་ཁྲལ་འགེལ་
བའི་ལམ་ལུགས་གསར་དུ་གཏོད། དེ་ལྟར་དོན་གནས་ཡོངས་ཕྱིར་གན་རྒྱ་
བཞག དཔོན་ གནས་ རྣམས་ བཅོས་སྒྲིག་མཛད་ནས། ཧོར་ རྒྱལ་ པོ་དང༌།
129



དཀར་རུ། སྟག་དྲུག་བཅས་ཆེན་ཧུ་རྣམས་བཱ་ཧུའི་གྲལ་དུ་བཞག་བཱ་ཧུའི་འོག་
བཱ་ཅང་རྣམས་ལྡིང་དཔོན་ཞེས་བསྒྱུར། སྦྲ་ཆེན་ཧོར་རྒྱལ་བཞུགས་ཡུལ་ཡིན་པ་
དང་། ནགས་ཤོད་ འབྲི་རུ་ དང་། སྟེང་ ཆེན་ གཉིས་ ལ་ ཆེན་ ཧུ་ གཉིས་ ཀྱི་
བཞུགས་ཡུལ་ཡིན་པས་རྫོང་རེ་རྒྱབ་ནས། ཧོར་དང་ཟི་ལིང་གི་ས་མཚམས་
འདམ་ཆུ་ཕར་ཚུར་དུ་བྱེད། ད་ལྟ་ལྷ་རི་རྫོང་ཁོང་རྩ་ཟ་རུ་བཞི་པ་སྡེ་ཁོག་དང་།
ཐང་སྡོད། སངས་པ། ཚོང་པ་བཅས་དང་པོ་ནགས་ཤོད་ཚོ་དགུ་ནས་ཆད་
པས་སྐད་གཤིས་དང་གོས་རྒྱན་བཅས་འདྲ་ཆེ་ལ་ད་ལྟའི་པན་ཆེན་རིན་པོ་ཆེ་
དང་། རྭ་སྒྲེང་རིན་པོ་ཆེ་སོགས་བླ་ཆེན་མང་པོ་ཞིག་གི་འཁྲུངས་ཡུལ་ཡང་ཡིན།
ཉེ་ཆར་དུ་ནགས་ཤོད་ཚོ་དགུའི་ཁོངས་ཀྱི་སྡེ་དུད་སུམ་བརྒྱ་ལྷག་ཡོད་པས་ནགས་
ཤོད་ཀྱི་ཚོ་དཔོན་སོ་སོ་ནས་བདག་པོ་བྱེད་པ་དེ། མེ་འབྲུག་ཞིབ་གཞུང་ནས་
འདྲ་དྲུག་གན་རྒྱ་ཟེར་བ། དེའི་ནང་ཆུ་གླང་ནས། ལྷ་རིའི་རྩ་ཟ་རྣམས་བཀའ་
ཤག་མགོ་སྔ་བཞེས་གནང་བས་ནགས་ཚོ་དང་ཁ་བྲལ་ཞེས་སྤྱི་ལོ་༡༩༡༢ལོར་ལྷ་
རི་རྫོང་ཁོངས་སུ་བརྒྱབ། ད་ལྟ་ཡང་ཕན་ཚུན་གཉེན་ཚན་མང་། དེ་ནས་རིག་
གསར་ནས་བཟུང་སྤྱི་ཏི་ཡུངས་དཀར་ལ་སོགས་ལྷ་རི་རྫོང་དུ་རྒྱབ་པས་རྫོང་དེའི་
བྱང་ཕྱོགས་ཚང་མ་སྔ་ཕྱིའི་ཕར་བསྒྱུར་བ་ལ་ནགས་ཤོད་པའི་སྡེ་གཞུང་མ་ཡིན་
པས་སྐད་དང་གོམས་གཤིས་ལ་ཅུང་ཙམ་བརྟགས་ན་ཤེས་པར་ངེས་ལ། ལྷོ་
ཕྱོགས་རྣམས་དབུས་སྐད་དང་མཚུངས་སོ། དེ་མིན་ཧོར་སྨད་དུ་ནགས་ཤོད་
པའི་ཁྲལ་དུད་མང་། ཧོར་སྤྱི་གྲགས་རྣམ་རང་ཉིད་ཁྲིམས་ལུགས་མེ་ལྟར་འབར་
བས་མཐར་སྟེང་ཆེན་དུ་འདས། །
ཧོར་སྤྱི་ཁྱབ་གཉིས་པ་རིམ་བཞི་སྨན་སྤེལ་ནས་མུས་མཐུད་ཀྱང་དེ་ཙམ་
གནས་མ་ཐུབ། །
ཧོར་སྤྱི་གསུམ་པ་མཁན་ཆུང་གཡུ་ཐོག་པའི་སྐབས་ག་རྒྱ་བསྟན་དར་ནས་
ཕྱག་མཛོད་མཛད།
130



ཧོར་སྤྱི་བཞི་པ་རིམ་བཞི་ཀ་ཤོད་པའི་སྐབས་སུ་དེ་ཙམ་དུས་བདེ་མ་བྱུང་།
ཧོར་སྤྱི་ལྔ་པ་མཁན་ཆུང་གྲགས་རྒྱམ་སྔར་ལྟར་མཛད།
ཧོར་སྤྱི་ བདུན་ པ་ མཁན་ཆུང་ཐུབ་བསྟན་པདྨ་ནགས་ཤོད་ རཀྴིའི་ ས་
གནས་སུ་འདས། །
ཧོར་སྤྱི་བརྒྱུད་པ་ཁྱུང་རམ་པ་ཡིན་ཞིང༌། ཁོང་གིས་སྔར་ལས་ལྷག་པའི་
བྱ་ཐབས་བཙལ་ནས་སྤྱི་ལོ་ ༡༩༣༨ ས་སྟག་ལོ་ས་ཞིང་དང་ཁང་པ་འདོམས་ལ་
འཇལ་ནས་ས་སྟག་ཞིབ་གཞུང་ཞེས་པ། ཞིབ་ཅིང་ཕྲ་བའི་ཁྲལ་བསྡུའི་ཐབས་
ཤེས་སྤེལ། ཡུངས་དཀར་བརྒྱ་དཔོན་ལ་རྟ་ལྕག་ཞུས་པ་སོགས་དམངས་སེམས་
འཁྲུག་པའི་བྱ་བ་འགའ་ཐོན་པ་དང༌། སྤྱི་ཁྱབ་མཆོག་ལོ་ན་མཐོ་བས་དེ་ཙམ་མ་
ཐུབ། རྭ་སྒྲེང་བླ་མ་དང་ཁྱུང་རམ་གཉིས་འགལ་བ་བྱུང་ནས་མཐར་སྟོད་དུ་
རྒྱང་འབུད་བཏང་། ཧོར་སྤྱི་རྣམས་ཀྱི་སྤྱོད་པ་ཅུང་རྩུབ་པ་དང་དམངས་སེམས་
ལ་བསྟུན་མ་ཤེས་པས་ཧོར་སྤྱིའི་ལམ་ལུགས་མེད་པར་བྱས། ལོ་དེར་རྒྱལ་ཁབ་
རིམ་པའི་དབུ་ཁྲིད་རག་སྡེས་མཆོག་འགོམ་ཉང་གཞུང་དུ་སྐུ་འཁྲུངས་པས་ལོ་
རྒྱུས་རྒྱས་པར་འོག་ཏུ་འགོམ་སྡེ་ལེང་དྲུག་ཞེས་པ་ལས་གསལ། སྤྱི་ལོ་༡༩༤ ༢ ཆུ་
རྟ་ལོ་ཧོར་ཚོའི་ས་ཁུལ་དེ་སྔར་ཆེན་ཧུ་གཉིས་ཀྱི་ས་གནས་རྫོང་གཉིས་བསྡོམ་
པས་རྫོང་ཁག་དྲུག་ལ་བགོས་ནས་བོད་ཞིང་དང་མཚུངས་པར་རྩེ་སློབ་གྲྭ་ནས་
ཐོན་པ་རྫོང་སྡོད་སེར་སྐྱ་ཟུང་རེ་བཏང་། ཆུ་རྟ་ཞིབ་གཞུང་བྱ་བ་ལག་བསྟར་
བྱས། རྫོང་ཁག་དྲུག་ནི། སྟེང་ཆེན་རྫོང་། འབྲི་རུ་རྫོང་། སེར་ཚ་རྫོང་། ཁྲི་
རྡོ་རྫོང་། སྙན་རོང་རྫོང་། སྦྲ་ཆེན་རྫོང་ཡིན། ད་ལྟ་ནགས་ཤོད་འབྲི་རུ་རྫོང་
ནི་འབྲི་རུ་ཚོ་ཤོག་གི་ཞིང་ས་ནགས་ཤོད་སྦྲུལ་མདོ། སྔོན་ནགས་ར་པགས་ཐང་
ཞེས་ཤིང་ནགས་སྟུག་པོས་ཁེངས་པའི་ཚལ་དེར་ཡིན། ནགས་ཤོད་ཚོ་དགུའི་
ཆབ་དཔལ་རིག་གསུམ་གྱི་ལྟེ་བ་རུ་གྱུར། སྤྱི་ལོ་ ༡༩༩༦མེ་ཁྱི་ལོར་སྟག་བྲག་བླ་
བྲང་གི་ཞབས་གྲས་འགའ་ཕེབས་ནས་ནགས་ཤོད་ཚོ་དགུ་སྟག་བྲག་གི་སྒེར་སྡེ་
131



བྱས་ན་འགོ་པ་མི་སེར་ལ་གཟིགས་མཐོང་དང་ཁྲལ་ཆག་ཡོང་བར་གསུངས་པ་
དང༌། ལྷག་ ཏུ་ སྟག་བྲག་ལྡེ་འཆང་དང་ཨ་ ཧོར་བསྟན་པ་ གཉིས་ གྲོགས་པོ་
གཏམ། སྤྱི་ལོ་༡༩༩༧མེ་ཕག་ལོ་སྟག་བྲག་ནས་འགོ་འདྲེན་ལྷ་རིའི་རྟ་ཁལ་མི་
གསུམ་རྩ་ཆག་ཡོང་བར་ཁས་ལེན་དང་བཅས། ནགས་ཤོད་པའི་དཔོན་ཁག་
འགའ་ལྷ་སར་བོས་ནས་སྒེར་སྡེའི་ཁུངས་སུ་གྱུར། སྟག་བྲག་ནས་བོད་སྲིད་
གཞུང་གི་བསྩལ་བའི་རྟགས་ཐམ་ལེང་གཉིས་གཙོས་ཐོབ་ཐང་ལག་ཁྱེར་རྣམས་
བསྡུས། ལོ་དེར་ཞིང་ཆེན་རིམ་པའི་དབུ་ཁྲིད་བསྟན་འཛིན་མཆོག་འགོམ་ཡུལ་
གྲོང་དུ་སྐུ་འཁྲུངས། ལོ་རྒྱུས་རྒྱས་པར་འོག་ཏུ་འགོམ་སྡེ་ལེང་དྲུག་ཞེས་པ་ལས་
གསལ། སྤྱི་ལོ་ ༡༩༩༨ ས་ཁྱི་ལོར་མགོ་མཐོ་སར་བཏགས་ན་སྐེ་དམའ་ས་ནས་
ཆད་པའི་དཔེ་ལྟར། ཁྲལ་བབས་ལྗི་པོ་ཁུར་རྒྱུ་ལས་མ་བྱུང་། དེ་སྐབས་ཕན་
ཚུན་ལབ་གླེང་མང་ཞིང་འཁྲུག་གཞི་ཆེ་ཙམ་ལོངས་བའི་སྐབས་དེར་སྟག་བྲག་
སྲིད་འཛིན་ལས་བབས་པས། སྔར་ལྟར་ནགས་ཤོད་པས་གཞུང་ཁྲལ་ཙམ་ལས་
གཞན་བྱེད་མི་དགོས། སྤྱི་ལོ་ ༡༩༥ ༢ ཆུ་འབྲུག་ལོ་བོད་བཀའ་ཤག་སྲིད་གཞུང་
གིས་སྔར་ཡོད་ཐོབ་ཐང་རྟགས་ཐམ་སོགས་སླར་གསོ་གནང་། སྤྱི་ལོ་༡༩༥༡ལོ་
ཧོར་ཚོ་ཡོངས་དང་འདྲ་བ་མདོ་སྨད་མངའ་ཁུངས་སུ་གཏོགས་ནས་ཚོགས་འདུ་
ཡང་སྟེང་ཆེན་དུ་ཕེབས་དགོས། སྤྱི་ལོ་ ༡༩༥༡ལྕགས་ཡོས་ལོའི་ཟླ་བ་བཅུ་
གཅིག་པའི་ནང་དུ་འབྲི་རུ་རྫོང་བཅིངས་འགྲོལ་ཨུ་ཡོན་ལྷན་ཁང་ཚུགས། སྤྱི་ལོ་
༡༩༥༨ ས་ཁྱི་ལོ་ཟླ་བ་ ༡༢ པའི་ནང་དུ་མདོ་ཁམས་ཆུ་བཞི་སྒང་དྲུག་གི་སྤྱི་ཁྱབ་
ལི་ཐང་ཨ་འབྲུག་མགོན་པོ་བཀྲ་ཤིས་ཀྱི་སྐུ་ཚབ་འབའ་བ་སྐལ་བཟང་འབྱོར་ནས།
འབྲི་རུ་ཞབས་དྲུང་མཁས་གྲུབ་བསྟན་འཛིན་དང་དཔོན་བསོད་ནམས་རྡོ་རྗེ།
ཁྲ་རིང་དཔོན་གཞོན་ནུ་རྡོ་རྗེ་བཅས་ནས་ནགས་ཤོད་ཚོ་དགུ་གཅིག་གྱུར་ཐོག་ཚོ་
ཤོག་རེ་ནས་དམག་མི་སུམ་བཅུ་རེ་བསྡུས་ནས་རང་ས་རང་བསྲུང་གི་གན་རྒྱའི་
རྟགས་ཐེལ་བཞག དེས་རྐྱེན་པས་འབྲི་རུ་རྫོང་ཨུ་ཡོན་ལྷན་ཁང་འཐོར། བླ་
132



དཔོན་གཉིས་ ཀྱིས་ དམག་སྤྱི་ རྒན་ གཞོན་ གྱི་ལས་འགན་ཁུར་བས་ དངོས་ སུ་
དམག་བརྒྱབ་ཀྱང་ཕམ། སྔ་འགྱོད་ཕྱིས་བསྡོམ་ལམ་ནོར་ལྡོག་ཤེས་ཞུས་པས་
འབྲི་རུ་དཔོན་བསོད་ནམ་རྡོ་རྗེ་རྫོང་སྲིད་གྲོས་སུ་ལས་གནས་ཐོབ་ནས་ཏང་དང༌
མི་དམངས་ལ་ཞབས་འདེགས་བླ་ན་མེད་པར་ཞུས་ནས་དེ་ཉིད་དུ་སྐུ་གཤེགས།
སྤྱི་ལོ་༡༩༥༩ལོའི་ཟླ་བ་བརྒྱད་པའི་ནང་དུ་ཟིང་འཁྲུག་ཞོད་འཇག་བཏང་ནས་
འབྲི་རུ་རྫོང་དབུ་བརྙེས། ཟླ་བཅུ་པའི་ནང་དུ་རྫོང་སྲིད་གཞུང་དབུ་བརྙེས་ནས་
དམངས་གཙོ་བཅོས་བསྒྱུར་ཚུགས། རྫོང་ཡོངས་ལ་སློབ་གྲྭ་ཁག་བདུན་དང་
སློབ་མ་ཡང་ ༡༢༠༠ལྷག་ཡོད། སྤྱི་ལོ་༡༩༦༦ལོ་རིག་གནས་གསར་བརྗེ་ཆེན་
པོ་ལས་འགུལ་རྒྱལ་ཡོངས་ཁྱོན་ལ་སྤེལ་བས་ལིན་ཅང་གསར་རྗེའི་ངོ་རྒོལ་བ་
རྣམས་གོ་སྐབས་ཐོབ། ལས་བྱེད་པ་རྒན་གྲས་ལ་མ་རྩ་རིང་ལུགས་ཀྱི་ལམ་ལ་
འགྲོ་མཁན་དབང་འཛིན་པ་གཏོར་ཞེས་པ་དང་། ཤེས་ཡོན་ཅན་ལ་དྲི་ངན་ཁ་
བའི་སྤུན་དགུ་པ་དང་ཚོད་དཔག་གཉིས་ཞེས་པའི་རིགས་དང་། འཐབ་ཕྱོགས་
གཅིག་གྱུར་གྱི་ལས་བྱེད་པར་གྲལ་རིམ་འགོ་འདོགས་པ་ཞེས་ ཞྭ་མོ་གཡོགས།
འཐབ་ཕྱོགས་གཅིག་བསྒྱུར་གྱི་རྩ་འཛུགས་ཡིན་པའི་ཆབ་གྲོས་རྩ་བཤིག་དང༌།
མི་རིགས་བར་གྱི་འགལ་བ་དེ་མཐར་གཏུགས་ནས་བཤད་ན་གྲལ་རིམ་འཐབ་
རྩོད་ཀྱི་ དོན་ ཡིན་ ཞེས་ སོགས་ བསྒྲོགས་ པ་ དང་། ལྷག་ ཏུ་ རྙིང༌ པ་ བཞི་ སྟེ།
བསམ་བློ་རྙིང་པ། རིག་གནས་རྙིང་པ། ཡུལ་སྲོལ་རྙིང་པ། གོམས་གཤིས་
རྙིང་པ་བཅས་གཏོར་བྱའི་རིགས་ལ་རྙིང་ གཏོར་ གསར་འཛུགས་ཞེས་ པ་ མི་
རྣམས་དབང་ཤེས་མེད་པ་ལྟར་བྱས་ནས། བཤད་ཀྱང་ཡིད་ཆེས་མི་བྱེད་པ།
དགྲ་གཉེན་དབྱེ་བ་མེད་པ། ཉེས་མེད་ཉེས་འགེལ་དང་མི་རབས་མང་པོའི་རིག་
དངོས་དང་ལོ་རྒྱུས་རྒྱུ་ཆ་བཅས་དང༌། དགོན་པ་གྲྭ་ཚང་བཅས་པ་བསྲེག་
གཏོར་བཤིགས་གསུམ་གྱིས་གང་ཡིན་མེད་པར་སྐད་ཅིག་ཏུ་མེད་པར་བཟོས།
ཏིང་ཞའོ་ཕིང་གིས་དེ་ནི་ཀྲུང་གོའི་ལོ་རྒྱུས་ཀྱི་བསླབ་བྱ་ཞིག་ཡིན་གསུངས་ཡོད།
133



དེའི་རྐྱེན་པས་སྤྱི་ལོ་༡༩༦༩ལོ་ནགས་ཤོད་འབྲི་རུའི་ས་ཁུལ་དུ་སླར་ཡང་དྲག་
པོའི་ཟིང་འཁྲུག་གཞི་རྒྱ་ཆེ་བ་མི་གྲངས་སུམ་སྟོང་བརྒྱད་བརྒྱ་ཙམ་གྱིས་ལངས་
ཀྱང་ཏང་གི་ཡང་དག་བཀའ་དྲིན་ཆེན་པོའི་མཛད་ཕྱོགས་འོག་ཏུ་སྐད་ཅིག་གིས་
ཞོད་འཇག་བཏང་། ལོ་ དེར་ མི་ དམངས་ ཀུང་ ཧྲི་ ཅན་ དུ་ བསྒྱུར། ་ སྤྱི་ ལོ་
༡༩༦༦ནས་སྤྱི་ལོ་ ༡༩༧༦ལོ་བར་ལ་ལོ་བཅུའི་ཟང་ཟིང་ངམ་གོད་ཆག་རིང་
ཞེས་འབོད། སྤྱི་ལོ་ ༡༩༧༨ ལོ་སྐབས་བཅུ་གཅིག་པའི་ཀྲུང་ཨུ་ཚང་འཛོམས་
གྲོས་ཚོགས་ཐེངས་གསུམ་པ་ཚོགས་ནས། རིག་གནས་གསར་བརྗེ་ཆེན་པོའི་ལོ་
བཅུའི་གོད་ཆག་གི་སྐབས་ཀྱི་ཉེས་ཅན་རྣམས་རྦད་དེ་རྩིས་མེད་དུ་བཏང་། སྤྱི་
ལོ་ ༡༩༨༠ ཁྱོན་ཡོངས་སུ་འགན་འཁྲིའི་ལམ་ལུགས་ལག་བསྟར་གནང་ནས་
འབྱོར་ཕྱུག་གི་ཕྱོགས་སུ་བསྐྱོད་དོ།
134



༄༅།།འགོམ་སྡེ་ལེང་དྲུག
སྨུག་པོ་ལྡོང་གི་རུས་རྒྱུད་འགོམ་སྒྲོ་བ་དཔོན་ཚང་ནི། རུས་རྒྱུད་ཕུན་སུམ་
ཚོགས་པ་བྱང་ཆུབ་སེམས་པ་སྤྱན་རས་གཟིགས་ཀྱི་རྣམ་འཕྲུལ་སྤྲེལ་བུ་བྱང་ཆུབ་
སེམས་པ་དང་། རྗེ་བཙུན་སྒྲོལ་མའི་རྣམ་འཕྲུལ་བྲག་སྲིན་མོ་གཉིས་སྦྱོར་བ་
ལས་གདོང་དབྱིབས་མི་འདྲ་བ་ལས་མིའུ་རིགས་བཞི་བྱུང་སྟེ། སེ་དང་སྨུ་གཉིས།
ལྡོང་དང་སྟོང་བཅས་བཞི་ལས། དམའ་ཁ་ཤུ་གཡག་ཞུར་གྱི་གོང་ཁ་བྱ་བའི་ས་
ཆ་དེར་ལྡོང་གི་རུས་རྒྱུད་ལས་སྲིད་པའི་རྒྱལ་བུ་ཐེང་གི་ཞེས་པ་ཞིག་བྱུང་བ་དེ་ནི་
སྐབས་དེར་དབང་མཛད་སྐུ་དབང་ཆེ་ཤོས་ཤིག་ཏུ་གྱུར་པ་ཡིན་ལ་ཁོང་ལ་བུ་
གསུམ་བྱུང་། དེ་ལའང་བུ་གསུམ་བྱུང་བས་བོད་མི་ཁྲི་དོ་ཆེན་པོ་ཞེས་ཡབ་
གཞིས་བསྐྱངས། བོད་མི་ཁྲི་དོ་ཆེན་པོ་ལས། ཕུ་བོ་ལྡོང་། ཨ་ལྕགས་འབྲུ། སེ་
ཁྱུང་དབྲ། སྨུ་ཚ་ལྷ། ཕུ་བོ་དབས་དང་། ཐ་ཆུང་བརྡ་སྟེ་དྲུག་བྱུང་བ་ཆེར་
བསྐྱེད་རྗེས་དམའ་ཁ་ ཤུལ་རས་འདེབས་སྟག་པ་ཞེས་པ་ནས་ས་ཆ་མི་འདྲ་བ་
ཁག་དྲུག་ཏུ་བགོས་ཏེ། ཚོ་བའི་གཙོ་བོ་བཟུང་ནས་གཞིས་ཆགས། བོད་མིའུ་
གདུང་དྲུག་གམ་བོད་མིའུ་རིགས་དྲུག་ཟེར། རྒྱ་བོད་ཡིག་ཚང་ཆེན་མོ་ལྕགས་
དཔར་ཤོག་གྲངས་ ༡༣ མཐུ་ཆེ་དམ་ཚིག་མ་ཉམས་པ། སེ་ཁྱུང་དབྲ་ཡི་བུ་
རྒྱུད་ཡིན། ཞེས་དང་། སེ་ཁྱུང་དབྲའི་ཆེ་དྲུག་ནི། སྟོད་ན་ཞང་ཞུང་ཁྱུང་པོ་
གཉིས། བར་ན་མར་པ་སྤུ་རང་གཉིས། སྨད་ན་རེ་ཁེ་ཉག་ལེ་གཉིས། ཆེ་དྲུག་
མཚན་གྱི་བཙུན་དྲུག་དེ། ཀྲི་ལ་རྨེ་ཤ་དང་རྨེ་ཚན་གཉིས། བྲག་ཏུ་ལ་གུ་གུ་དང་
རྡོར་ཉེ་གཉིས། ཉག་ལེ་ལ་ཁོ་པོ་དང་ཕོ་དབྲ་གཉིས། དེ་ཆེ་བཙུན་སྤེལ་མ་བཅུ་
135



གཉིས་ཡིན། ཞེས་སེ་ཁྱུང་དབྲ་ཡི་རྒྱུད་ལས་གྲོལ་བ་ཡིན་ཞིང་རྗེས་སུ་སྒྲ་འགྱུར་
ནས་དབྲ་ལ་སྒོ་ཞེས་སྒྲོ་བ་སྨུག་པོ་འགུར་རིང་དེ་རྡོ་མཁར་དུ་མཁར་རྫོང་ཆགས།
དེ་རྗེས་འགོམ་སྟོང་ཚོ་ཡུལ་དགུའི་སྤྱི་དཔོན་དང་བཀའ་གཏན་དང་གོང་མའི་
ཡིག་ཚང་སོགས་ཕ་རྒྱུད་བུ་འཛིན་ཆོག་པའི་ཐོབ་ཐང་ལྡན་པས་མི་རབས་མང་
པོར་དམངས་ཀྱིས་གུས་བཀུར་བླ་ན་མེད་པ་ཞུ་ཞིང་། དཔེར་ན་དཔོན་གྱི་ན་
བཟའ་དུམ་བུ་ཅུང་ཟད་ཙམ་ཡང་གཡང་ཁུག་དུ་འཇུག་གི་ཡོད་པས། དཔོན་
དང་ཚོ་སྡེ་བར་འཆམ་མཐུན་གང་ཟབ་ཡོད་པ་མཚོན་པས། དཔོན་ཚང་ལ་
འགྱུར་བ་ཆེར་མ་སོང་བར་དཔོན་རབས་ཉིས་ཤུ་ལྷག་ཕྱིན་པས་ད་ལྟའང་ཁྱིམ་
རྒྱུད་མ་ཆད་པར་བསྡད་ཡོད། གོང་གི་དཔོན་རྣམས་ཀྱི་ལོ་རྒྱུས་དང་མཚན་གྱི་
རྣམ་གྲངས་ཙམ་མ་འཆིས་ཀྱང་རྗེས་སུ་དཔྱད་རྒྱུ། འགོམ་དཔོན་བསོད་ནམས་
ལྷ་རྒྱལ་མཆོག་གིས་དཔོན་མཛད་སྐབས། ཧོར་ག་རྒྱ་དཀོན་རྒྱལ་ལྷ་སར་འགྲོ་ -
སྐབས་ཉང་གཞུང་ནས་རྟ་གཉིས་སྐུ་ཤོར་བས་དཔོན་ལ་ཞུས་ཀྱང་སྟབས་མ་བདེ་
བས་གནས་ ཚུལ་ ཐག་ གཅོད་ མ་ ཐུབ། ག་ རྒྱ་ ལྷ་ ས་ ནས་ མར་ ཡོང་ སྐབས།
དཔོན་གྱི་ཨ་ཁུ་ཨ་བུ་མར་འཛོང་གི་སྲས་ནོར་བུ་བཞུགས་པའི་སྦྲ་ཆེན་ལ་བཏད་
ནས་ཡོང་བས། སྲས་ནོར་བུ་མ་བྲོས་པར་མེ་མདའི་རུ་ཕབ། ག་རྒྱ་ནས་རྟ་ཁྲི་ལ་
རུ་ཕབ་པས། དཔོན་གྱི་ལྕམ་ནག་ཆུ་བྱང་མའི་བརྒྱ་དཔོན་ཨ་གོང་གི་སྲས་མོ་
རིན་ཆེན་སྒྲོལ་མས་ཚབ་འཚུབ་ངང་བར་དུ་རྒྱུག་པས། དཔོན་ཐེ་ཚོམ་ཅུང་ཟད་
ཤོར། ག་རྒྱ་ནས་ཐེ་ཚོམ་མེད་པར་རྒྱབ་པས་ལྕམ་གྱི་ནུ་མ་གཤག་ནས། སྲས་
ནོར་བུའི་བྲང་དུ་ཐེབས་པས་བཀྲོངས། འགོམ་དཔོན་ཁྲི་ཐོག་པ་བསོད་ནམས་
ལྷ་རྒྱལ་གྱིས། འགོམ་སྟོང་ཚོ་ཡུལ་དགུའི་དམག་གྲྭ་སྒྲིག་ནས་ཡ་ལན་སྤྲོད་རྩིས་
མཛད། ག་འགོམ་གཉིས་འབྲི་རུ་རྫོང་སྟག་བྲག་ཕྱག་མཛོད་སྐུ་རུའི་སྐབས་གྱོད་
སྒྲིག་པས། ཧོར་སྤྱིའི་བཅད་རྒྱ་ལ་ག་རྒྱས་མི་འདོད་པའི་རྣམ་འགྱུར་བསྟན།
136



འགོམ་དགོན་པའི་གྲྭ་དམག་དང་ཚོ་སྡེ་དམག་ཆེན་བཅས་ཀྱིས་ས་བཙན་བཟུང་
ནས་ཚར་གཅོད་བྱ་རྒྱུ་དང་། སྐྱེན་པ་བུ་དཀོན་མཆོག་གདོང་ལེན་དུ་དཔའ་
ཁས་ལེན་དང་བཅས་ཕེབས་པས། ཧོར་སྤྱིའི་ལས་རོགས་གྲྭ་བཞིའི་རུ་དཔོན་
སྐལ་བཟང་དང་། དེ་མིན་ ཕན་ཚུན་དཔོན་ཁག་དང་། ག་རྒྱའི་ཕྱོགས་སུ་
དགའ་བའི་དཔོན་ཁག་འགའ་བཅས་འགོམ་གྱི་དམག་ཟིལ་མ་བཟོད་པ་དང་།
སྤྱི་ཚོགས་བདེ་འཇགས་མི་ཡོང་བར་དགོངས་ནས། སླར་ཡང་གཞི་མཐུན་གྲོས་
བསྡུར་གནང་། ག་རྒྱ་རང་ཉིད་ཡང་སྤྱང་གྲུང་ལྡན་པས་མི་སྟོང་ལ་རྒྱུ་ནོར་ཕོན་
ཆེན་སྤྲོད་རྒྱུའི་གན་རྒྱ་བཞག་ནས་ཧོར་སྦྲ་ཆེན་དུ་ལོག་ཐུབ་ཙམ་བྱུང༌། རྗེས་སུ་
ག་རྒྱས་ནན་མ་ཐེག་པར་ཁ་བཤད་དོན་ལ་མ་གནས་པས་གཞུང་བཏུག་བྱེད་པའི་
ཆ་རྐྱེན་དུ་གྱུར། །
རོང་པོ་དགོན་ནས་ ཟིས་རུ་དཀར་ སྤོས་ལ་ནོར་ལུག་མང་པོའི་རྐུ་ཁག་
བཙུགས་ཀྱང་ཟིས་རུས་ཁས་ལེན་མ་བྱེད། རོང་པོས་ཟིས་རུ་གཏོར་ཕམ་གཏོང་
ལ་ཉེ་སྐབས། སྐྱེན་པ་དཀོན་མཆོག་དང་པད་དར་གཉིས་ཀྱིས་བར་འདུམ་བྱས་
ཀྱང་རོང་པོའི་ཕྱག་མཛོད་ཀྱིས་མ་ཉན་པར་དཀོན་མཆོག་གི་སྙིང་ཁར་མེ་མདའ་
རྒྱབ་ཀྱང་མཚོན་མ་བླངས། པད་དར་གྱིས་ཕྱག་མཛོད་བསད་པས། དཀོན་
མཆོག་གི་མཚོན་མ་བླངས་པས་གྲགས་པ་གང་སར་ཁྱབ། དེ་ནས་གནས་འདིར་
སྡོད་མ་བདེ་བར་གནས་སྐབས་བྲོས་བྱོལ་དུ་ཕེབས། དིམ་ཆི་ཉེར་ལྔ་དང་བོད་
འབང་འཁར་ལྔ་ཤོག་དྲུག་ཏུ། དཔའ་རྩལ་ཆེ་བས་ཀུན་གྱི་བཀུར་ཞིང་དཔོན་
གནས་ཡང་ཐོབ་ནས་ལོ་དྲུག་བསྡད། གཞན་གྱི་བྱད་ཁས་དཔོན་བསོད་ནམས་
ལྷ་རྒྱལ་སྐུ་ཚེ་མ་བརྟན་པར་གྲོངས།
དེ་རྗེས་ལྷོ་ ཡུངས་དཀར་བརྒྱ་དཔོན་ ལྷ་ ནམ་ དཔོན་ཚབ་ལོ་བཅུ་ཙམ་
མཛད། དཔོན་ཚང་ཉམས་གུད་དུ་ཕྱིན་པ་དང༌། ཚོ་སྡེ་ཁ་འཐོར་དུ་འགྲོ་བས།
137



བརྒྱ་དཔོན་ལྷ་ནམ་དང་ལྡིང་དཔོན་དཔལ་བཟང་རབ་བརྟན་གཉིས་ཀྱིས་གྲོས་
བཟང་འོག་ནགས་ཤོད་ཚོ་དགུ་གཅིག་གྱུར་ཐོག འགོམ་སྐྱེན་པ་སྤུན་གཉིས་
གདན་འདྲེན་མ་ཐུབ་ན་ནགས་ཤོད་ཚོ་དགུ་ གནས་ ཐབས་མེད་པའི་ གཞུང་
བཏུགས་གནང་བས། དེ་དོན་མངོན་གྱུར་བྱུང་ནས་ནགས་ཤོད་ནས་འབྲི་ཐུལ་
མ་བརྒྱ་དེམ་ཆི་ལ་སྤྲད་ནས་རང་ཡུལ་དུ་ཕེབས། དེ་རྗེས་དཔོན་ལྷ་རྒྱལ་གྱིས་
སྲས་འགོམ་དཔོན་རྣམ་རྒྱལ་དབང་ཕྱུག་ནི་སྤྱི་ལོ་ ༡༩༢༩རབ་བྱུང་བཅུ་དྲུག་ས་
ཡོས་ལོར་ཡབ་དཔོན་བསོད་ནམས་ལྷ་རྒྱལ་དང་། ཡུམ་སོག་དར་མ་ལྡིང་དཔོན་
གྱི་སྲས་མོ་བཀྲ་ཤིས་གཡང་འཛོམས་གཉིས་ཀྱི་སྲས་སུ་སྐུ་འཁྲུངས། ཆུང་དུས་
ནས་ཡབ་གྲོངས་པ་དང་ཕྱི་དགྲ་རྐུན་དང་ནང་འཁོར་གཡོག་གི་རྒྱུ་ནོར་རྣམས་
ཁྱེར་བས་ཁྱིམ་གཞིས་སྟོང་ལ་ཉེ་སྐབས། བརྒྱ་དཔོན་ལྷ་ནམ་གྱིས་འཁོར་གཡོག་
ལ་རྟ་ལྕག་ཞུས་པ་དང་། ལྡིང་དཔོན་བཟང་རབ་བརྟན་ལོ་ལྔ་བཞུགས་ནས།
སྔོན་རྟ་ཕོ་བརྒྱ་མོ་བརྒྱ་ཡོད་པ་ཚང་མ་མེད་པས་རྩད་དཔྱད། ཆིབས་འབྲོང་
ནག་དང་སྨུག་གདོང་གཉིས་ ཨ་མདོའི་ཇག་པས་དེད་པ་ཚུར་བླངས་ནས་རྐུ་
མཇལ་དུ་འབྲི་དགུ་བཅུ་གོ་དགུ་དང་ནོར་མ་ཁྲ་བོ་གཅིག་བཅས་བརྒྱ་ཐམ་པ་
དཔོན་ཚང་དུ་ཕུལ། འགོམ་དུད་ནས་རྩོད་པ་གྲུ་གུ་རེ་ཁྲལ་ཕབ་ནས་སྦྲ་ལེན་
གསུམ་ཀ་དྲུག་ཨ་ཚག་སྒལ་དུ་ཕབ། འགོམ་དཔོན་རྣམ་རྒྱལ་དབང་ཕྱུག་དགུང་
ལོ་བཅུ་གསུམ་ལ་ཁྲི་འདོན་མཛད་པས་འགོམ་ཚོའི་ཆེ་དགུ་ཡོངས་དང་ཕྱོགས་
ཁག་དཔོན་ཚང་རྣམས་ཁྲི་གསོལ་མཛད་སྒོ་ལ་ཚང་ཁ་ཤིག་ཤིག་ཏུ་ཕེབས་ནས་
བཀྲ་ཤིས་བརྗོད། སྤྱི་ལོ་༡༩༥༡ལ་ཆབ་མདོ་སྟེང་ཆེན་དུ་མཐུས་མི་ཚོགས་ཆེན་
དུ་ཕེབས། ནགས་ཤོད་ཚོ་དགུ་བཅས་པ་ཆབ་མདོའི་མངའ་ཁུངས་སུ་ཡིན་པས་
ཁྲལ་ དོན་ རྣམས་ ཆབ་ མདོར་ སྐྱེལ་ དགོས་ པའི་ གྲོས་ མཐུན་ བཞག་ སྐབས།
འགོམ་དཔོན་ནས་ང་ཕ་ཡུལ་ནས་ཡོང་དུས་ས་ཐག་རིང་པོ་མཐོང་བྱུང་བས་དེ་
138



དོན་གནས་མི་ཐུབ་པར་གསུངས་པས། སྐུ་ན་ཆུང་ཡང་གྲགས་པ་ཆེན་པོ་བྱུང་
ཞིང་དམངས་ཀྱི་བདེ་སྡུག་ལ་བསམ་མཁན་ཞིག་རེད་ཅེས་ཀུན་གྱིས་བསྔགས།།
སྟག་དྲུག་དཔོན་གྱི་སྲས་མོ་བསུས་ནས་ཁབ་ཏུ་བཞེས། དགུང་ལོ་བཅུ་བདུན་
ཐོག་མངའ་འོག་མི་སེར་འཐོར་བ་རྣམས་བསྡུ་ཕྱིར་ཕེབས་པས་ལྷ་རི་ཨ་ཙའི་
དམག་གིས་བོ་ངན་གཡང་ལྷ་བསད། དཔོན་གྱིས་འགོམ་ལེང་དྲུག་གི་དམག་
རྣམས་ལྷ་རིར་དྲངས་པས་དཔོན་ཡ་ངེ་སྐལ་རྒྱལ་དང་འདུམ་བྱས་པས། རང་སྡེ་
རྣམས་ཚུར་བླངས། བོ་ངན་གཡང་ལྷའི་མི་སྟོང་རྣམས་ཆད་ལུས་མེད་པར་ཁྱིམ་
དུ་སྤྲད། ཕར་དགྲ་ཚུར་གཤེད་མི་བྱེད་པར་ཞི་བདེའི་གན་རྒྱ་བཞག དེ་རྗེས་
སྡེ་དགེ་ཇག་རྒོད་ཀྱིས་སྤྱི་ཏི་ཡུངས་དཀར་སྡེ་ནས་ཁྱིམ་དུད་བདུན་གྱི་རྟ་ཟོག་
ཇག་ལ་བཅད་པས། བདེ་སྡུག་སྙན་ཞུ་དཔོན་ཚང་དུ་འབྱོར་བས། དཔོན་རྣམ་
རྒྱལ་དབང་ཕྱུག་གིས་ཉང་གཞུང་ནས་དམག་བསྡུས་ཏེ། ཇག་དམག་ཀང་ལ་
ཕར་ནང་ནས་རྗེས་ཟིན་པས་ཇག་དམག་གཅིག་བསད། རྟ་ཟོག་རྣམས་ཚུར་
བླངས། དེ་སྐབས་ཟིས་རུ་དང་ཆེ་འབྲོམ་གཉིས་འཁྲུག་ཆེན་ཤོར་ནས་སྐྱ་མི་བཅུ་
བདུན་ཟིས་རུའི་སྒོར་བབ་ནས་གྱོད་གཞི་ཆེན་པོ་ཐུག འགོམ་དཔོན་ནས་ཕན་
ཚུན་འདུམ་སྒྲིག་བྱས་ནས་ཞི་བའི་ངང་དུ་བཟོད་བདེ་བར་མཛད། ཁོང་ནི་མཐོ་
པོའི་གཉའ་ནས་གནོན་ཞིང༌། སྙོམས་ཆུང་མ་ནུས་པ་རྣམས་མཐའ་ནས་སྐྱོང་
མཁན། ཞི་བདེ་དང་འདྲ་མཉམ་ལ་དགའ་བའི་མི་དཔོན་བཟང་པོ་ཞིག་རེད་
འདུག་ཅེས་ཀུན་གྱི་བཤད་སྲོལ་དུ་མཆིས། དེ་རྗེས་འབྲི་རུ་རྫོང་ཨུ་ཡོན་དང་།
ནག་ཆུ་ས་གནས་ཀྱི་ཨུ་ཡོན་བཅས་མཛད་ནས་སྤྱི་ལོ་༡༩༨༨་ས་འབྲུག་ལོར་སྐུ་
གཤེགས། ཁོང་ལ་སྲས་གཉིས་ཡོད་པ་ད་ལྟ་བཞུགས། འགོམ་དཔོན་གྱི་མངའ་
འོག་ཏུ། སྟོད་སྨད་གཉིས་ལ་དགོན་ཆེན་གཉིས་དང༌། སྔགས་དགོན་རི་ཁྲོད་
མང་བར་བཞུགས། འགོམ་སྡེ་ལེང་དྲུག་ལ། སྟོང་ཚོ་ཡུལ་དགུ་མཆིས་ཤིང་སྡེ་
139
ir



དུད་མང་། ལྡིང་དཔོན་གཅིག འགོམ་ལྷོ་བྱང་ལ་བརྒྱ་དཔོན་གསུམ་དང་།
རྒན་ཆེན་བཞི་ནི་ཤག་གི་སྐྱེན་པ་རྒན་པོ། ནག་གི་སྤུ་ཐི་རྒན་པོ། ཡུངས་དཀར་
ཁྲོ་ཐུང་རྒན་པོ། ཆུ་སྲེབ་ ཐག་གདོང་རྒན་པོ། རྒན་ཆུང་ཉེར་གསུམ་བཅས་
ཡོད།
འགོམ་གྱི་ལྟེ་བ་ཡུལ་གྲོང་།
ནགས་ཤོད་ཚོ་དགུ་ལས་འགོམ་ཚོ་པའི་ལྟེ་བའི་ཡུལ་གྲོང་ནི་ཆགས་སྔ་ཤོས་
ཡིན་ཞིང་། ནགས་ཤོད་བཀྲ་ཤིས་ནགས་ཀླུང་ཕྱུག་མོའི་སྐེད་པ་ཙམ་ན་གནས་
ཞིང་། སྔོན་བོད་མི་ཨ་ཡན་ཇག་པ་སྤུན་བདུན་ཞེས་པ་ནགས་ཤོད་དུ་སླེབས་
ནས་ཡུལ་བཟུང་བས་གྲོང་རྣམས་ཆགས་པ་ཡིན་ཞེས། སྔོན་སྐྱི་རུའི་ལྷ་ཁང་གི་
ལྡེབས་བྲིས་སུ་ཡོད་འདུག གཙོ་བོ་རུས་རྒྱུད་དེ་རྣམས་ལས་སྒྲོ་བ་སྨུག་པོ་འགུལ་
རིང་ཞེས་པ་དེ་རྡོ་མཁར་དུ་མཁར་རྫོང་ཆགས། སྤྲེལ་གྱི་དུང་འཁྲུ་འགུལ་རིང་
ཞེས་པ་ དེ་བ་ ལག་ ལ་ མཁར་ རྫོང་ ཆགས། སོག་རུ་ ཀརྨ་ ཁྲུབ་ཆེན་ ཞེས་ པ་
གཉགས་མར་གྲོང་ལ་མཁར་རྫོང་ཆགས། སྐྱི་རུ་བླ་མ་རྟ་ནག་དེ་སྐྱེ་རུ་གོང་མ་ལ་
མཁར་རྫོང་ཆགས། སྐྱེན་པ་བུ་ཡི་ ཐོག་སྡུག་ཞེས་པ་ས་དམར་ལ་མཁར་རྫོང་
ཆགས། སྤུ་ཐི་བུ་ཡི་ཆར་འབེབས་ཞེས་པ་ཝག་ཏ་ལ་མཁར་རྫོང་ཆགས། ཞེས་
སྔོན་ལུང་འདིར་མཁར་རྫོང་ཆགས་ནས་ གྲོང་ ས་འཛིན་སྔ་ ཤོས་འགོམ་རུས་
བདུན་ཞེས་བརྗོད། དེའི་རྗེས་སུ་ཡུངས་དཀར་ནོར་བུའི་འགུལ་རིང་ཞེས་པ་རྡོ་
མཁར་ལ་མཁར་ཆགས། སྤུ་ཚ་བུ་ཡི་གྲགས་ནོར་དེ་ རག་སྣེ་ལ་མཁར་རྫོང་
ཆགས། བྱི་རུའི་གཡུ་རྡོར་དེ་བ་ལག་ཁ་སྟེང་ལ་མཁར་རྫོང་ཆགས། དེ་ལྟར་རྩ་
བའི་འགོམ་ཚོའི་རུས་རྒྱུད་དེ་རྣམས་ལས་ཆད་པ་དང༌། དེ་ནས་འཕེལ་རྒྱས་
ཕྱིན་ཏེ་དུད་མང་ཆེ་བ་བུ་རྣམས་ཁྱིམ་གཅིག་ཏུ་སྡོད་པ་ལས། དུད་ཁག་བགོས་
140



པ་ཉུང་བས། ཡུལ་གྲོང་དུ་ས་ཞིང་དང་མཁར་རྫོང་། འབྲོག་ས་ལ་ནོར་ལུག་
སོགས་བདག་གཉེར་བྱ་ཕྱིར་སྦྲ་གུར་བྱེད་ནས་ཆུ་སྲེབ་དང་ཉང་ཁུ་གཞུང་དུ་སྐྱེས་
སྤོས་ནས་སྡོད་སྲོལ་ཡོད་པས། མི་རྣམས་ཀྱིས་ཕ་གཞིས་དང༌། ཕ་མཁར། ཕ་
ས་ཞེས་གཙོ་བོ་རྒྱུད་འཛིན་སྲོལ་ཤུགས་ཆེ་བས་རིག་གསར་བར་མ་ཉམས་པར་
གནས་ཡོད། དེ་ནས་དུད་ཆུང་འགའ་དང་བཅས་རིམ་པར་ཡུལ་འབྲོག་གཉིས་
སུ་བྱེ་བ་མང་དུ་ཕྱིན་ནས། འགོམ་ལེང་དྲུག་ཅེས་ནགས་ཤོད་དུ་སྡེ་ཚོ་མང་ཤོས་
དང༌། དགོན་སྡེ་མང་ཤོས་ཀྱི་གྲལ་དུ་སོང་ན་ཡང་འགོམ་རུས་བདུན་ལས་སྒྲོ་བ་
དཔོན་ཚང་དང༌། སྐྱི་རུ་ལྡིང་དཔོན་གཉིས་ཀྱི་སྤྱི་ཁྱབ་བྱེད་པའི་འོག་འགོམ་
ལེང་དྲུག་གི་ སྒྲིག་གཞི་དང་ཁྲིམས་སྲོལ་ དོ་དམ་འོག་ཏུ་མི་ལོ་སྟོང་ཕྲག་བར་
འགྱུར་བ་ཆེར་མ་སོང་བར་གནས་ཞེས་ཤོད་སྲོལ་མཆིས། ནགས་ཤོད་སྤྱིའི་ལུང་
པ་འདིར་རུས་མིང་གཉིས་མཉམ་དུ་འབོད་ཅིང་། སྲོལ་ཤུགས་ཆེ་བས་སྔོན་གྱི་
རུས་རྒྱུད་གཙོ་བོ་བཅུ་གཉིས་དང་། དེ་མིན་རུས་རྒྱུད་རྣམས་གསལ་པོར་གནས་
པ་དང་། ཡ་རབ་སྤྱོད་བཟང་གི་ངོ་ཚ་སོགས་མ་ནུབ་པར་གནས། ཕན་ཚུན་ཤ་
ཉེ་རུས་ཐོག་རྣམས་མ་འདྲེས་པར་གནས་ཐུབ་པ་འདི་བོད་སྔ་རབས་པའི་སྤྱོད་
སྲོལ་མ་ཉམས་པའི་རང་རྟགས་ཡིན། ཤ་རུས་གཅིག་ན་ཕན་ཚུན་ངོ་ཤེས་དང་
རྒྱུས་མེད་ཡིན་ཀྱང་སྤུན་མཆེད་དུ་བརྩི་ཞིང་གཉེན་སྒྲིག་སོགས་རྩ་བ་ནས་སྤངས།
རིག་གསར་གོང་དུ་འགོམ་ཡུལ་གྲོང་ལ་བརྒྱ་དཔོན་གཉིས་དང་རྒན་པོ་བཞིས་དོ་
དམ་བྱེད་དེ་སྤྲེལ་དཔོན་ཚང་ཞེས་ཡུལ་གྲོང་བརྒྱ་དཔོན་གཙོ་བོ་དང༌། ཡུངས་
དཀར་ཚེ་འགྲུབ་དང༌། སོག་རུ་ལྷ་གཡང་བཅས་ཡིན། སྐྱེན་པ་རྒན་པོ་རིག་
འཛིན་རྡོ་རྗེ། སྡེ་རྒན་པོ་པིད་པིད། སྤྲེལ་རྒན་པོ་སྐྱུག་མེར། སིས་ས་རྒན་པོ་ཚེ་
རིང་བཅས་རྒན་པོ་བཞི་ཡོད་ཀྱང་སྐབས་ཐོབ་ཙམ་ལས་ཕ་རྒྱུད་བུ་འཛིན་ནི་མ་
ཡིན། །
141



ལྷག་ཏུ་ཞིང་ཆེན་རིམ་པའི་དབུ་ཁྲིད་པ་བསྟན་འཛིན་མཆོག་ནི་སྤྱི་ལོ་
༡༩༩༦ལོའི་ཟླ་བ་ ༡༢ཀྱི་ནང་དུ་བོད་ལྗོངས་ནགས་ཤོད་འབྲི་རུ་རྫོང་རླན་ཆུ་
ཤང་འགོམ་ཡུལ་གྲོང་ཝག་ཏ་གྲོང་ཚོར་སྐུ་འཁྲུངས། དགུང་ལོ་༡༣ལ་སློབ་གྲྭར་
ཕེབས། སྤྱི་ལོ་ ༡༩༦༥ལོར་ཟླ་༡༡པར་ཏང་ནང་ཞུགས། སྤྱི་ལོ་ ༡༩༦༦ལོའི་
ཟླ་༡༠ པའི་ནང་ལས་ཀར་ཞུགས་ཤིང་། ཧྲང་ཧེ་ཧུའི་ཏན་སློབ་ཆེན་གསར་
འགྱུར་ཚན་ ཁག་ གི་ གསར་ འགྱུར་ཆེད་ ལས་ ནས་ སློབ་ མཐར་ ཕྱིན། སྤྱི་ལོ་
༡༩༦༠ལོ་ཟླ་༧ནས་སྤྱི་ལོ་༡༩༦༦ལོའི་ཟླ་བ་དྲུག་པ་བར་བོད་ལྗོངས་མི་རིགས་
སློབ་ཆེན་དགེ་འོས་ཚན་ཁག་ལ་སློབ་སྦྱོང་བྱས། སྤྱི་ལོ་ ༡༩༦༦ལོ་ཟླ་བ་དྲུག་པ་
ནས་བཅུ་པ་བར་ཀྲུང་དབྱང་མི་རིགས་སློབ་གླིང་དུ་གསར་འགྱུར་སྦྱོང་བརྡར་
འཛིན་གྲྭར་སློབ་སྦྱོང་བྱས། དེ་ནས་སྤྱི་ལོ་ ༡༩༧༣ལོའི་ ཟླ་བ་༧བར་《བོད་
ལྗོངས་ཉིན་རེའི་ཚགས་པར་》ལས་ཁུངས་ཀྱི་གསར་འགོད་པ་དང་། གསར་
འགྱུར་འཚོལ་སྒྲིག་གི་ཙུའུ་ཀྲང་གཞོན་པ་ཡིན། དེ་ནས་སྤྱི་ལོ་༡༩༧༦ལོའི་ཟླ་བ་
༨ བར་དུ་ཧྲང་ཧེ་ཧུའི་ཏན་སློབ་ཆེན་གྱི་གསར་འགྱུར་ཚན་ཁག་ཏུ་སློབ་སྦྱོང་བྱས།
དེ་ནས་སྤྱི་ལོ་༡༩༧༩ལོའི་ཟླ་བ་༣ པ་བར་དུ་《བོད་ལྗོངས་ཉིན་རེའི་ཚགས་པར་
ཁང་》ལྷོ་ཁ་བཅའ་སྡོད་གསར་འགོད་པའི་དབུ་འཛིན་གནང་། དེ་ནས་སྤྱི་ལོ་
༡༩༨༠ལོའི་ཟླ་བ་༩བར་《བོད་ལྗོངས་ཉིན་རེའི་ཚགས་པར་》ཁང་གི་སྤྱིའི་རྩོམ་
སྒྲིག་པའི་ གཞུང་ ལས་ ཁང་ གི་ཀྲུའུ་རེན་ གཞོན་ པ་ མཛད། དེ་ ནས་ སྤྱི་ལོ་
༡༩༨༣ལོའི་ཟླ་ལྔ་པའི་བར་དུ་《བོད་ལྗོངས་ཉིན་རེའི་ཚགས་པར་ཁང་》གི་རྩོམ་
སྒྲིག་པ་གཞོན་པ་དང་། རང་ལྗོངས་སྐྱོང་རྩོམ་རིག་སྒྱུ་རྩལ་ལས་རིགས་མཉམ་
འབྲེལ་ལྷན་ཚོགས་ཀྱི་ཀྲུའུ་ཞི་གཞོན་པ་མཛད། དེ་ནས་སྤྱི་ལོ་ ༡༩༨༢ལོའི་ཟླ་
༥པ་ནས་༡༩༨༥ལོའི་ཟླ་༡༡བར་བོད་རང་སྐྱོང་ལྗོངས་ཏང་ཨུད་རྒྱུན་ལས་ཨུ་
ཡོན་དང་། བོད་རང་སྐྱོང་ལྗོངས་རིག་གནས་ཅུད་ཀྱི་ཅུད་ཀྲང་གནང་། དེ་
142



ནས་སྤྱི་ལོ་༡༩༨༥ལོའི་ཟླ་བ་ ༡༡ནས་སྤྱི་ལོ་ ༢༠༠༡ལོའི་ཟླ་བ་༨ པ་བར་བོད་
རང་སྐྱོང་ ལྗོངས་ ཏང༌ ཨུད་ ཀྱི་ ཧུའུ་ ཅི་ གཞོན་ པ་ མཛད། དེ་ ནས་ སྤྱི་ ལོ་
༢༠༠༡ལོའི་ཟླ་བ་༨ པ་ནས་སྤྱི་ལོ་༢༠༠༡ལོའི་ཟླ་བ་ ༡༠ བར་ཀྲུང་གོའི་རྩོམ་པ་
པོའི་མཐུན་ཚོགས་ཀྱི་ཏང་ཙུའུ་ཧྲུའུ་ཅི་གཞོན་པ་དང་ཀྲུང་གོའི་རྩོམ་པ་པོ་མཐུན་
ཚོགས་ཀྱི་སྐབས་དྲུག་པའི་ཀྲུའུ་ཞི་གཞོན་པ་གནང་། དེ་ནས་སྤྱི་ལོ་༢༠༠༡ལོའི་
ཟླ་བ་༡༠ པ་ནས་ཀྲུང་གོའི་རྩོམ་པ་པོའི་མཐུན་ཚོགས་ཀྱི་ཏང་ཙུའུ་ཧྲུའུ་ཅི་གཞོན་
པ་དང་ཧུའུ་ཅི་ཁྲུའུ་ཡི་ཧྲུའུ་ཅི་ཡིན། སྤྱི་ལོ་༢༠༠༢ལོ་ཀྲུང་གུང་ཡུན་ནན་ཞིང་
ཆེན་ཧུའི་ཅི་གཞོན་པ། སྤྱི་ལོ་ ༢༠༠༦ལོའི་ཟླ་བ་ ༡༡ནང་སྐབས་བདུན་པའི་
ནང་རྒྱལ་ཡོངས་རྩོམ་པ་པོའི་མཐུན་ཚོགས་ཀྱི་ཚོགས་འདུའི་ཐོག་རྒྱལ་ཡོངས་
རྩོམ་པ་པོ་མཐུན་ཚོགས་ཀྱི་ཀྲུའུ་ཞི་གཞོན་པ་གསར་དུ་གདམས་ཐོན་བྱུང་བ་རེད།
ཁོང་གི་བརྩམས་ཆོས་གཙོ་བོ་ཆེ་བ་ནི་སྒྲུང་རྩོམ་《ལྷའི་བཀའ་དྲིན་》དང༌
འབོལ་རྩོམ་《དགའ་འོས་པའི་ཕ་ཡུལ་》《བྱིས་པའི་དུས་ཀྱི་རྨི་ལམ་》ཆེད་རྩོམ་
《རིག་ གནས་ ཐོན་ལས་འཕེལ་རྒྱས་ཀྱི་ སྐོར་ གླེང་བ་》《རིག་ གནས་ ཀྱི་ སྐར་
ཁུང་ཡུན་ནན་ལ་ལྟ་བ་》གློག་བརྙན་རྩོམ་རིག་བརྩམས་གཞུང་《སིས་སྒང་
ལིས་བུ་མོ་》བཅས་སོགས་མཛད་ཡོད།
འགོམ་འོམ་མཐའ།
རང་བྱུང་བྲག་དཀར་ལྷུན་པོ་དང༌། སྨན་ཤིང་འོམ་བུ་ལ་སོགས་དྲི་བསུང་
འཐུལ་ཞིང་སྨན་རིགས་མང་པོས་གང་བའི་རི་འདི་ལ་འོམ་ཡག་དང་། དེའི་
གཞུང་ལ་འོམ་གཞུང་ཞེས་ཐོག འོམ་ཡག་རི་རྒན་གྱི་མཐའ་སྐོར་དུ་གནས་པའི་
གྲོང་སྡེ་ལ་འོམ་མཐའ་ཞེས་འགོམ་ཡུལ་གྲོང་རུས་ཚོ་རྣམས་ཀྱི་འབྲོག་ས་གཙོ་བོ་
ཡིན། འགོམ་གྱི་འབྲོག་ས་ཆགས་སྔ་ཤོས་ཡིན་པས། འོམ་ཚོ་ལས་རིམ་བཞིན་
143



འགོམ་ཚོ་ཞེས་སྒྲ་ཟུར་ཆགས། བུ་རྒོད་ཅིང་རྟ་མགྱོགས་པའི་ཡུལ་ཞེས་སྔོན་ཤག་
ཟད་ཟད་སེ་མོ་རོང་སྒོ་དང༌། བེ་ཟད་ཟད་བེ་ཁུ་དམར་འབས་བར་བདག་སྐྱོང་
བྱེད། སྡེ་འདིའི་དཔོན་ནི་སྐྱེན་པ་བརྒྱ་དཔོན་མི་རབས་རིམ་བྱུང་ནས་བདག་
སྐྱོང་གནང་བས་ཕྱིས་སུ་སྐྱེན་པ་བརྒྱ་དཔོན་འགྲོ་འདུལ། སྐྱེན་པ་བརྒྱ་དཔོན་
པད་དར་བཅས་རིམ་པར་བྱུང༌། སྐྱེན་པ་དཀོན་མཆོག་ནི་འགོམ་དཔོན་གྱི་བློན་
ཆེན་མཛད། འོམ་མཐའ་ལ་རྒན་པོ་བཞི་ཡོད་ཀྱང་སྐྱེན་པ་རྒན་པོ་སྤྲེལ་སྒ་པོ་
ཟེར་ཙམ་ལས་མ་ཤེས། ད་ལྟ་སྡེ་དུད་ཉིས་བརྒྱ་ཙམ་ཡོད།
འགོམ་ཉང་ཁུ་གཞུང་།
འགོམ་ལེང་དྲུག་ལས་ཤག་ཉང་ཁུ་གཞུང་ཞེས་འགོམ་དཔོན་ཚང་དང༌།
ཤག་ཝ་ཐང་དགོན་གཉིས་ཀྱི་གནས་ཡུལ་ཡིན་ཞིང་འགོམ་སྡེའི་ནང་ནས་རྒྱ་ཆེ་
ཤོས་ཤིག་ཡིན། སྟོད་སེབ་བཀྲ་དང་ཉང་གཞུང་སྟོད་སྨད་བར་གསུམ་ཚང་མ་
བཅས་ཡིན། ད་ལྟ་དུད་ གྲངས་ བདུན་བརྒྱ་ཙམ་མཆིས་ཞིང་། ཉེ་སྐོར་དུ་
གནས་ཆེན་རྣམས་ཝ་ཐང་དགོན་གྱི་གནས་ཡིག་ལས་གསལ་བས་སྐྱར་ཟློས་མི་
དགོས་ཕྱིར་དུ་མ་བཀོད།
ལྷག་ ཏུ་ རྒྱལ་ ཁབ་ རིམ་ པའི་ དབུ་ འཛིན་ པ་ རག་ སྡིས་ མཆོག་ ནི་
༡༩༢༨ ལོའི་ཟླ་༨ ནང་དུ་བོད་ལྗོངས་ནག་ཆུ་ས་གནས་ནགས་ཤོད་འབྲི་རུ་རྫོང་
ཁོངས་ ཤག་ ཆུ་ གྲོང༌ རྡལ་ འགོམ་ ཉང༌ ཁུ་ གཞུང༌ དུ་ སྐུ་ འཁྲུངས། སྤྱི་ ལོ་
༡༩༦༡ལོའི་ཟླ་བ་ ༡༠ནང་དུ་ཀྲུང་གོ་གུང་ཁྲན་ཏང་ནང་དུ་ཞུགས་ཤིང་། སྤྱི་
ལོ་ ༡༩༥༩ལོའི་ཟླ་བ་༧པར་ལས་ ཀར་ཞུགས། དེ་ནས་ ༡༩༦༢ ལོའི་ ཟླ་ བ་
༢པར་ཀྲུང་དབྱངས་སྲིད་ཁྲིམས་ལས་བྱེད་སློབ་གྲྭར་སློབ་སྦྱོང་བྱས། དེ་ནས་སྤྱི་
ལོ་༡༩༦༦ལོའི་ཟླ་བ་༨ པ་བར་ནག་ཆུ་ས་ཁུལ་སྲིད་འཛིན་ཀུང་ཧུའི་སྤྱི་བདེ་ལས་
0
144



ཁུངས་སུ་ལས་ཀ་བྱས། དེ་ནས་སྤྱི་ལོ་ ༡༩༦༨ ལོའི་ཟླ་བ་ ༡༡བར་བོད་ལྗོངས་
ནག་ཆུ་ས་ཁུལ་སྤྱི་བདེ་ཞིབ་དཔྱོད་ཁྲིམས་ཁང་དམག་དོན་དོ་དམ་ཁང་ལ་ཕྱག་
ལས་གནང་། དེ་ནས་སྤྱི་ལོ་ ༡༩༧༢ ལོའི་ཟླ་བ་༦བར་བོད་ལྗོངས་ནག་ཆུ་ས་
ཁུལ་ གསར་ བརྗེ་ ཨུ་ ཡོན་ ལྷན་ ཁང་ དུ་ ཕྱག་ ལས་ གནང༌། དེ་ ནས་ སྤྱི་ ལོ་
༡༩༧༥ལོའི་ཟླ་བ་༨ བར་ཀྲུང་གུང་བོད་ལྗོངས་ནག་ཆུ་ས་ཨུད་ཀྱི་ཧྲུའུ་ཅི་བྱས།
སྤྱི་ལོ་ ༡༩༧༧ལོའི་ཟླ་བ་ ༡༠ནས་སྤྱི་ལོ་ ༡༩༨༥ལོའི་ཟླ་བ་ ༡ ༡བར་ཀྲུང་གུང་
བོད་རང་སྐྱོང་ལྗོངས་ཧྲུའུ་ཅི་བྱས་(སྐབས་དེར་ཧུའུ་ཅི་ཨང་དང་པོ་དེ་ཡིན་) སྤྱི་
ལོ་༡༩༧༧ལོ་ནས་སྤྱི་ལོ་༡༩༧༩ལོའི་ཟླ་བ་༨ པ་ནས་བར་བོད་རང་སྐྱོང་ལྗོངས་
གསར་བརྗེ་ཨུ་ ཡོན་ ལྷན་ ཁང་ གི་ ཀུན་རེན་ གཞོན་ པ་ དང༌། དེ་ནས་སྤྱི་ལོ་
༡༩༧༩ལོ་ནས་སྤྱི་ལོ་ ༡༩༨༥ལོ་བར་བོད་རང་སྐྱོང་ལྗོངས་སྒྲིག་ཁྲིམས་ཞིབ་
བཤེར་ཨུ་ཡོན་ལྷན་ཁང་གི་ཧྲུའུ་ཅི་གནང༌། དེ་ནས་སྤྱི་ལོ་ ༡༩༨༣ལོའི་ཟླ་བ་
༩ བར་དུ་སྐབས་གསུམ་པའི་བོད་རང་སྐྱོང་ལྗོངས་མི་དམངས་ཚོགས་ཆེན་གྱི་
རྒྱུན་ལས་ཀྲུའུ་རེན་གཞོན་པ་ཡིན། དེ་ནས་སྤྱི་ལོ་ ༡༩༨༢ལོའི་ཟླ་བ་༩པ་ནས་
སྤྱི་ལོ་༡༩༨༥ལོའི་ཟླ་བ་༧བར་ཀྲུང་དབྱངས་ཏང་གི་སློབ་གྲྭར་ཟབ་སྦྱོང་པུའུ་རུ་
ལས་བྱེད་རིག་གནས་འཛིན་གྲྭར་སློབ་སྦྱོང་གནང་། སྤྱི་ལོ་ ༡༩༨༥ལོའི་ཟླ་བ་
༡༡ནས་སྤྱི་ལོ་༡༩༩༥ལོའི་ཟླ་བ་༨ བར་ཀྲུང་གུང་བོད་རང་སྐྱོང་ལྗོངས་ཨུད་ཀྱི་
ཧྲུའུ་ཅི་གཞོན་པ་གནང་། སྤྱི་ལོ་༡༩༨༦ལོའི་ཟླ་བ་༥ནས་སྤྱི་ལོ་༡༩༨༨ ལོའི་ཟླ་
༨པ་བར་སྐབས་བཞི་པའི་སྲིད་གྲོས་ཧྲུའུ་ཅི་ཡིན། དེ་ནས་སྤྱི་ལོ་༡༩༩༣ལོའི་ཟླ་
བ་༡ བར་སྐབས་ལྔ་པའི་བོད་རང་སྐྱོང་ལྗོངས་སྲིད་གྲོས་ཀྲུའུ་ཞི་བྱས། སྤྱི་ལོ་
༡༩༩༣ལོའི་ཟླ་ བ་ ༡ པོའི་ ནང༌ སྐབས་ དྲུག་ པའི་ བོད་ རང༌ སྐྱོང་ ལྗོངས་ མི་
དམངས་མཐུན་ཚོགས་ཀྱི་རྒྱུན་ཨུད་ཨུ་ཡོན་ལྷན་ཁང་ཀྲུའུ་རེན་བདམས་ཐོན་
བྱུང༌། སྤྱི་ལོ་ ༡༩༩༥ལོའི་ཟླ་༨པར་སྐབས་ལྔ་པའི་ཀྲུང་གུང་བོད་རང་སྐྱོང་
145



ལྗོངས་ཀྱི་ལྗོངས་ཨུད་ཧྲུའུ་ཅི་གཞོན་པ་བདམས་ཐོན་བྱུང་། སྤྱི་ལོ་༡༩༩༨ ལོའི་
ཟླ་བ་ ༥ནང༌ སྐབས་བདུན་པའི་བོད་རང་སྐྱོང་ལྗོངས་མི་དམངས་མཐུན་མི་
ཚོགས་ཆེན་གྱི་རྒྱུན་ལས་ཨུ་ཡོན་ལྷན་ཁང་གི་ཀྲུའུ་རེན་བདམས་ཐོན་བྱུང་བ་རེད།
སྤྱི་ལོ་ ༢༠༠༣ལོའི་ཟླ་ ༡བོད་རང་སྐྱོང་ལྗོངས་སྐབས་བརྒྱུད་པའི་མི་དམངས་
མཐུན་ཚོགས་ཀྱི་ཚོགས་ཆེན་དང་པོའི་སྐབས་སུ་མི་དམངས་མཐུན་ཚོགས་ཀྱི་
རྒྱུན་ཨུད་ཀྱི་ཀྲུའུ་རེན་བདམས་ཐོན་བྱུང་བ་དང་། སྤྱི་ལོ་ ༢༠༠༣ལོའི་ཟླ་བ་
༢པར་སྐབས་བཅུ་པའི་རྒྱལ་ཡོངས་མི་དམངས་མཐུན་ཚོགས་ཀྱི་ཚོགས་འདུ་
ཐེང་དང་པོའི་ཐོག་ཏུ་རྒྱལ་ཡོངས་མཐུན་མིའི་རྒྱུན་ཨུད་ཀྱི་ཨུ་ཡོན་ཀྲང་གཞོན་པ་
བདམས་ཐོན་བྱུང་། ཀྲུང་གུང་སྐབས་བཅུ་གཅིག་པའི་ཀྲུང་དབྱངས་རྗེས་སྣོན་
ཨུ་ཡོན་དང་། སྐབས་བཅུ་གཉིས་ནས་བཅུ་དྲུག་བར་ཀྲུང་དབྱངས་ཨུ་ཡོན་ཡིན།།
འགོམ་ཆུ་སྲིབ་མ།
འགོམ་ལེང་དྲུག་ལས་གྲགས་ཆེ་བ་ཆུ་སྲིབ་མ་ནི། ནགས་སྟོད་བཀྲ་ཤིས་ལྷ་
ཡི་དོ་རྭ། ཡུལ་སྐྱོང་ནགས་ལྷ་གཉན་པོའི་བྱ་འདབས་སུ་གནས་ཞིང་། ཤར་དུ་
རྟར་རྫོང་། ལྷོར་རྔས་ཕུ། ནུབ་ཏུ་ཨ་སྦྱོང་། བྱང་ཟླ་ཐང་བཅས་ཀྱི་བར་དུ་སྡེ་
དུད་རྣམས་རིམ་པར་གནས་ཞིང་། སྡེ་ཚོ་འདི་ཉིད་འགོམ་ཡུལ་གྲོང་ལས་འབྲོག་
ས་བྱས་ནས་རིམ་པར་ཆགས་པས་སྤྱི་དང་འདྲ། གཙོ་བོ་བདག་སྐྱོང་ནི་འགོམ་
སྐྱི་རུ་བྷེ་ཅང་ངམ་ལྡིང་དཔོན་གྱི་ཁུར་ལེན་ཅིང་། དཔོན་གྱི་བཞུགས་གནས་
དཔལ་གྱི་བླ་ རི་ སྲས་ མོའི་ རི་ ཤམ་ མར་ རྭ་ལུང་ འདུ་ ནག་ སྟེང་ དུ་ བཞུགས།
དཔོན་རབས་གོང་མའི་གོང་མ་རྣམས་མི་གསལ་ཀྱང༌། ཕྱིས་སུ་སྐྱི་རུ་རྭ་བཟོ་
ཞེས་པ་དཔའ་རྩལ་ཆེ་ཞིང་སྤྱང་གྲུང་ལྡན་པ། ལྷག་པར་སྒྲུབ་པ་ལ་རང་དབང་
ཐོབ་པའི་གྲགས་ཅན་དེ་ཡིན། དེའི་སྲས་ཨ་ཕྱི། དེའི་སྲས་བྷ་ཡོ། ཁོང་ནི་སྨན་
146



རྩིས་ལ་མཁས་པའི་ གཞན་ ཕན་ལ་བརྩོན། དེའི་སྲས་ ཨ་ཆུང་། དེའི་སྲས་
བསམ་འཕེལ། དེ་ལ་སྲས་གསུམ་ལས་རྒྱལ་མཚན་ནི་སྨན་དཔྱད་ལ་མཁས་ཤིང་
སྒྲུབ་པ་ལ་བརྩོན། སྲས་དཀོན་མཆོག་རིན་ཆེན་ནི་རང་དགོན་དུ་བཞུགས།
སྲས་དཔལ་བཟང་རབ་བརྟན་གྱིས་ལྡིང་དཔོན་གྱི་ལས་གནས་བཟུང་བས་སྤྱི་
ཚོགས་ཐོག་གྲགས་པ་ཆེ་ཞིང་ཆབ་སྲིད་ལ་མཁས་པས་དེ་སྐབས་སུ་འགོམ་དཔོན་
ལྡིང་ཞེས་མཚན་སྙན་ཆེ། སྤྱི་ལོ་༡༩༡༦མེ་འབྲུག་ལོར་སྟག་ཕུ་པདྨ་བཛྲ་མཆོག་
ཇ་འདྲེན་ཞུས་ནས། རྟ་རག་དཀར་རིན་ཆེན་རྒྱན་ཆ་དང་བཅས་ཕུལ་བ་དང༌།
དེ་མིན་རྟ་ནོར་དར་ཟབ། གཟི་བྱུར་སོགས་འབུལ་བ་མཐའ་ཡས་ཕུལ། སྟག་
ཕུ་པདྨ་བཛྲ་མཆོག་སྦྱོས་རྫོང་དུ་ཕེབས་སྐབས་མེར་བདག་ཀླུས་ནོར་སྒྲུབ་གསང་
བའི་སྒྲུབ་སྐོར་ཕུལ། རྟེན་མཁར་དུ་རྟེན་འཛུགས་མཛད། དཔོན་གྱི་སྐུ་རིང་ལ་
ལོ་ལྟར་བཀའ་འགྱུར་དག་སྒྲོག རིས་མེད་བླ་མ་མང་པོ་གདན་འདྲེན་ཞུས།
འགོམ་དཔོན་རྣམ་རྒྱལ་དབང་ཕྱུག་སྐུ་ན་གཞོན་པས་ཉང་གཞུང་དུ་ལོ་བཞི་ལྷག་
བཞུགས་ནས་དཔོན་མིང་དང་ཁྱིམ་ཚང་བསྐྱར་གསོ་གནང་ནས་ཚུགས་ཐུབ་
པར་ཞུས། སྤྱི་ལོ་ ༡༩༥༩ འབྲི་རུ་རྫོང་གི་ཨུ་ཡོན་དང༌། སྤྱི་ལོ་༡༩༦༠ལོ་ནས་
ནག་ཆུ་ས་གནས་ཨུ་ཡོན། མི་དམངས་ཀུང་ཧྲེ་ཚུགས་པ་སོགས་སྐབས་ལ་བསྒྱུར་
བཀོད་དང་། ཁྱིམ་ཚང་གཞུང་བཞེས་འཐབ་རྩོད་སོགས་དཀའ་སྡུག་སྣ་ཚོགས་
མྱང་། སྤྱི་ལོ་༡༩༧༥ལོ་སྲས་ཚེ་རིང་དགྲ་འདུལ་ནི་ནད་པ་མང་པོའི་གཡོག་ཏུ་
བཏང་ཀྱང་འཐབ་རྩོད་དང་སྡུག་གཅོད་སྣ་ཚོགས་བཏང་བས་ཚ་ཆུ་ཤང་གི་སྨན་
ཁང་དུ་སྐུ་གཤེགས། སྤྱི་ལོ་༡༩༨༦ལོར་ལྡིང་དཔོན་གྱི་ཚ་བོ་ཚེ་རིང་དོན་གྲུབ་
འབྲི་རུ་སྲིད་གྲོས་ཨུ་ཡོན་དུ་ལས་གནས་བསྐྱར་གསོ་གནང་།
147



འགོམ་དཀར་གཞུང་།
འགོམ་ལེང་དྲུག་ལས་དཀར་གཞུང་ཚོ་པ་ནི། མཁར་ཁུང་དེལ་དཀར་མ་
ཞེས་པ་ ས་འདིའི་གཞུང་ལ་ཆགས་པས་དཀར་གཞུང་ཞེས་མིང་ཆགས། མི་
རབས་ཁ་ཤས་གོང་ལ་རྒན་པོ་སྦུག་རྡོ་ཞེས་འགོམ་འོམ་མཐར་སྡོད་པས། འོམ་
མཐའི་བརྒྱ་དཔོན་དང་ཅུང་མ་མཐུན་པར་སྡེ་དུད་ཁ་ཤས་དང་བཅས། བེ་མོ་
དང་། ཨ་ཧོང་། འཁོར་མང་བཅས་ཀྱི་ས་མདུད་དུ་བསྡད་ནས་ རིམ་པར་
ཆགས། དཀར་གཞུང་འདི་རྒན་པོ་གཅིག་གི་མངའ་འོག་ཡིན་པས། དང་པོ་
རྒན་པོ་སྦུག་རྡོ་དང༌། དེའི་རྗེས་རྒན་པོ་འབོག་ཚ་ཚང་ནས་མི་རབས་ཁ་ཤས་
ཁུར་བླངས། འབོག་ཚ་ཅུང་ཟད་གུད་པས། རྒན་པོ་སྐྱེན་པ་རབ་གསལ་ཡིན།
དེའི་རྗེས་སུ་དཀར་གཞུང་འདན་མ་ཚང་ཞེས་པའི་མི་རྒྱུ་ཆོས་གསུམ་འཛོམས་པ།
འགོམ་དགོན་པའི་གྲུབ་དབང་དཀོན་མཆོག་བཟོད་པ་དང་། དབུ་འོད་སྲུང་
བཅས་ཀྱི་ཡབ་ཚང་། མདན་མ་ རྒྱལ་མཚན་བཅས་ཀྱིས་ཚོ་ སྡེའི་ཁུར་བླངས།
གྲྭ་ཁྲལ་འགོམ་དགོན་དུ་ཡིན་ པས་ཕྱོགས་གཞན་ལ་སྒྲུབ་སྲོལ་ མེད་ པས་ རིག་
གསར་གོང་དུ་འདུས་གྲྭ་བཅོ་ལྔ་ཙམ་རང་དགོན་དུ་བཞུགས། སྡེ་ཁྲལ་སྤྱི་དང་
མཚུངས་པ་འགོམ་དཔོན་ནས་ལྟ་རྟོགས་བྱེད། ཉེ་རབས་སུ་འགོམ་དཔོན་ལྡིང་
ནས་སྡེ་འགུག་བྱེད་ནས་ཤོག་སྟོད་དུ་བསྡད། དུད་ཁ་ཤས་ཙམ་ལས་རིམ་པར་
དཀར་གཞུང་དུ་སྤོས་ནས་ད་ལྟ་བར་གནས། ད་ལྟ་དུད་གྲངས་ལྔ་བཅུ་ཙམ་
ཡོད་པས་ཀུན་གྱིས་ཆོས་ལུགས་བྱེད་སྒོ་དང་ཆོས་སྲུང་ཁག་སྔར་རྒྱུན་ལྟར་འཛིན།
འགོམ་སྨེ་ཏི་ཡུངས་དཀར། །
འཛམ་གླིང་ས་ཡི་རྩེ་མོ། མདོ་དབུས་གཉིས་ཀྱི་ས་མཚམས། སྨྲ་ཏི་ཟེ་
རག་པའི་ལྷོ་ཕྱོགས། ཡར་ཆབ་གཙང་པོའི་འགོ་མ། གསེར་གཞོང་ས་ལ་བཞག་
འདྲའི་སྟེང་དུ་མཚོ་དང་མཚེའུ་གཡུ་ཡི་ཁྲ་ཚོམ་བཀོད་པ་དང་འདྲ་བའི་སྤྱི་ཏིའི་
148



སྨད་ཁུལ། དབུས་སུ་ཡུལ་ལྷ་ཇོ་བོ་དཔལ་དཀར་ཞེས་རྩ་རི་ཆགས་གྲབ་བྱས་
ཟེར་སྨྱུག་མ་དང་། རྩེ་གངས་དཀར་སྟེང་དུ་མཚོ་དང་གནས་ཡིག་རྡོ་ལ་བཀོད་
པ། སྐེད་པ་ཇོ་བོའི་བླ་མཚོ་དང་སྤྱན་གཟིགས་སེང་གེ་བཅས་རང་བྱུང་བཀོད་
པས་ཁེངས་པའི་གནས་རི་དང་། ཤར་དུ་བྲག་ནག ལྷོར་ཨོར་ གྱི་གོ་ཁྲབ།
ནུབ་ཏུ་མེར་གྱི་རི་དམར། བྱང་དུ་རླུང་རི་རྩེ་གཅིག་བཅས་བཀའ་ཡི་བློན་པོ་
བཞིས་ཡོངས་སུ་བསྐོར་བའི་དབུས་སུ་སྡེ་ཚོ་ཆེན་པོ་འདི་ཉིད། ནགས་ཤོད་
འགོམ་སྡེ་ལེང་དྲུག་ལས་སྨྲ་ཏི་ཡུངས་དཀར་ཚོ་བ་ཡིན་ཏེ། ཡུངས་དཀར་དཔོན་
འདི་ནི་སྔོན་ཨ་མདོ་འགོ་ལོག་ནས་ཡིན་པར་བཤད་པའི་མི་རྒྱུད། འགོམ་ཡུལ་
གྲོང་ཡུངས་དཀར་ལས་ཆད་པ་ཡུངས་དཀར་རྒྱལ་མཚན་ཞེས་པ་དགྲ་འཐབ་ལ་
མཁས་ཞིང་བློ་གྲོས་དང་ལྡན་པ་དེ་ཉིད། གཡོག་འཁོར་སྡེ་དུད་འགའ་དང་
བཅས་སྨྲ་ཏི་འཇོན་སྣ་ཁུག་ཏུ་གཞིས་ཆགས། ནགས་ཤོད་འགོམ་དང་འབྲི་གུང་
གཉིས་གང་ཅིའི་ཐད་འབྲེལ་བ་ཟབ་པས། ཁོང་རྣམས་རྩྭ་རིན་དང་ཆུ་རིན་ལྟ་
བུ་འབྲི་གུང་བླ་བྲང་ལ་མར་ཁལ་བརྒྱ་དང༌། དངུལ་སྲང་བརྒྱ་བཅས་འབུལ་
དགོས་ཀྱང་། དཔོན་ས་ལ་ཁྲལ་མི་དགོས། གྲྭ་ཁྲལ་འགོམ་དགོན་གསར་དང་།
སྡེ་ཁྲལ་འགོམ་དཔོན་ལ་འབུལ་བ་དང༌། དོ་དམ་བཅས་འགོམ་གཞན་དང་སྤྱི་
མཚུངས་ཡིན། སོག་དུས་དང་རྒྱ་དུས་བཅས་ལ་ལྷོ་སྨྲ་ཏིའི་དགྲ་སྒོ་འགོག་མི་
ཞེས། དཔའ་རྩལ་ཆེ་ཞིང་། གོང་མའི་ བཀའ་ཤོག་དང༌། ཐམ་ ག རག་
གདན་དང་དུང་ཏོག སོག་ཞྭ་དང་། ཁྲབ་རྨོག མདའ་གཞུ་བཅས་ཡོད་པ་
དང་། རིམ་བཞིན་སྡེ་འགོ་བླངས་པ་དང༌། འགོ་བཏགས་ཞུས་པ་སོགས་སྡེ་
དུད་མང་བར་གྱུར་ནས་འགོམ་དཔོན་ལྡིང་ནས་བརྒྱ་དཔོན་དུ་བསྐོས། དཔོན་
རབས་གཉིས་པ་ཡུངས་དཀར་ཆོས་མཛད། དཔོན་རབས་གསུམ་པ་ཡུངས་
དཀར་དབང་རྒྱལ་ཡིན་ཞིང་། ཧོར་སྤྱི་རིམ་བཞི་ཀ་ཤོད་པས་བརྒྱ་དཔོན་གྱི་
དབང་ཆ་སྤྲད། དེའི་སྐབས་ཁྱུང་རྒྱུད་དུད་གཉིས་དང་ཁ་མཆུ་ཐུག་ནས་ཁྱུང་
149



རམ་པས་རྟ་ལྕག་ཞུས། རྨ་ཤུལ་ཐུམ་པོར་སྒྲིལ་ནས་གཞུང་གཏུགས་ཕྱིན་པས།
བདེན་པ་ར་འཕྲོད་བྱུང་བས་སྤྱི་ཚོགས་ལ་གྲགས་པ་ཆེ། དཔོན་རབས་བཞི་པ་
ཡུངས་དཀར་ལྷ་ནམ་ནི་མི་ཆོས་དང་ཡོན་ཏན་ཆེ་བ་དང་། བློ་རིག་བཀྲ་ཞིང་
བརྟུལ་ཕོད་པ་ཞིག་བྱུང་། འགོམ་དཔོན་བསོད་ནམས་ལྷ་ རྒྱལ་ གྲོངས་ པས་
དཔོན་ཚབ་མི་ལོ་བཅུ་ཙམ་མཛད་པ་དང་། འབྲི་གུང་སྦྲ་ག་འམ་འོད་རྣ་དང་ས་
གྱོད་ཐུག་ནས་ཡུངས་དཀར་རྒྱལ། འགོམ་སྐྱེན་པ་དང་རོང་པོ་དགོན་པའི་བར་
འཁྲུག་པ་ཡུངས་དཀར་རྒྱ་དཔོན་གྱིས་ཇུས་བཀོད་བྱེད་ནས། ནགས་ཤོད་སྤྱི་
ནས་སྐྱེན་པ་སྤུན་རྣམས་འབྲི་བརྒྱ་སྤྲད་ནས་རང་ཡུལ་དུ་ལོག་ཆོག་པ་བྱུང་ནས་
ཕན་ཚུན་བདེ་བར་བཀོད། སྐབས་ཞིག་རང་འོག་སྡེ་དུད་འགའི་རྟ་རྣམས་ཇག་
པས་དེད་པས་ར་འདར་ཡུངས་དཀར་སྤུན་གསུམ་ཕེབས་ནས་དམངས་དོན་དུ་
རང་སྲོག་ཤོར། ཕྱི་རབས་རྣམས་ དཔོན་ཞེས་ པའི་ མིང་དོན་མཚུངས་ པའི་
བསླབ་བྱ་ལེན་ཡུལ་ཞིག་ཏུ་གྱུར། དཔོན་རབས་ལྔ་པ་བསོད་ནམས་རྒྱལ་མཚན་
ནི་ད་ལྟ་བཞུགས། འགོམ་ཡུངས་དཀར་ལ་བརྒྱ་མགོའི་ཨ་མ་རྐྱང་རི་དཀོན་
མཆོག་དང༌། ཚག་གསུམ་རྒྱལ་མཚན། སྐྱི་རུ་བཅས་ཡིན། རིག་གསར་གོང་
ལ་ཡུངས་དཀར་སྡེ་དུད་ཉིས་བརྒྱ་མ་ཟིན་ཙམ་དང་། བླ་བྲང་སྒེར་སྡེ་སྡོམ་པས་
ཉིས་བརྒྱ་ལྷག་ཙམ་ཡོད་པས། ད་ལྟ་དུད་གྲངས་ལྡབ་གཅིག་ཙམ་འཕར་ཡོད།
གཞན་ཡང་རྡེལ་རུག་གཞུང་དེར་དགོན་ཤུལ་དང༌། མཚམས་ཁང་བཅས་ཡོད།
ལོ་ལྟར་འགོམ་བླ་གྲྭ་རྣམས་ཕེབས་ནས་གང་དགོས་སྒྲུབ་རིམ་དང་། ཉིན་མར་
ཉིན་ཕྱུར་ བྱ་ བ་ འབུལ། ཆོས་ སྲུང་ ཁག་ ནི་ འགོམ་ དགོན་ སྤྱི་ དང་ མཚུངས།
ཡུངས་དཀར་དཔོན་གྱི་ནང་རྟེན་དུ་གྲུ་ཤག་བླ་མས་བཙུགས་པའི་གྲིབ་བཙན་
རྟེན་མདུང་དང་། གྲུབ་དབང་ཨ་མགོན་གྱི་ཕྱག་བུ། དེ་མིན་བཀའ་བརྒྱུད་བླ་
རབས་འགའི་བྱིན་རྟེན་གང་མང་ཡོད་ཅེས་ཐོས།
，
150



འགོམ་ཆགས་རྩེ།
ཧོར་སྤྱི་གསུམ་པ་མཁན་ཆུང་གཡུ་ཐོག་དབང་འདུས་ནོར་བུས་ཤིང་བྱི་
༡༩༢༩ལོར་ཞིབ་གཞུང་ལས། ཁྲལ་མེད་དང་དབུལ་དུད་མ་ཚུད་པའི་ནང་དུ་
ཆགས་རྩེ་འགོ་བཏགས་ལ་རྒན་པོ་གཅིག་དུད་གྲངས་བཅུ་དྲུག”ཞེས་འཁོད་པས་
འགོམ་དཔོན་ཚང་ནས་བདག་སྐྱོང་དང༌། གཙོ་བོ་སྤུ་ཐི་རྒན་ཆེན་ཡིན།
སྐོར་གསུམ།
ནགས་ཤོད་རཀི་ཚོ་པའི་སྨད་ཀྱི་སྡེ་ཤོག་ལ་རག་ནག་ཞེས། ཤིང་ནགས་
སྟུག་པོས་གང་ཞིང་ས་རྒྱུ་གཤིན་པས་གྲོང་སྡེ་གནས་ཞིང་། སྡེ་ཁུངས་དང་ཁྲལ་
ཁུངས་རཀྵི་དཔོན་ཚང་དུ་ཡིན། ཆོས་ཁུངས་འགོམ་དགོན་གསར་དུ་བྱེད་སྲོལ་
བྱུང༌། སྔོན་གནས་ཤོད་དྭགས་པོ་ལྕགས་ལུང་དགོན་གྱི་ཆོས་སྲོལ་ནི་བཀའ་
བརྒྱུད་དང་། རི་ཕུག་དགོན་ཡང་བཀའ་བརྒྱུད་ཡིན་པར་སེམས་ལ། ལྕགས་
ལུང་དགོན་ཉམས་གུད་དུ་ཕྱིན་ནས། བ་རོ་དང་གནས་ཤོད་རི་ཕུག་གསུམ་སྔོན་
ནས་ཆོས་སྲོལ་ དྭགས་པོ་ བཀའ་ བརྒྱུད་ པའི་ལུགས་ དང༌། འབྲི་ གུང་ བཀའ་
བརྒྱུད་པ་དང་འབྲེལ་ཆེ་བས་བཀའ་བརྒྱུད་ནང་ཚན་ལ་བརྟེན་ནས། འགོམ་
དགོན་གྱི་ཆོས་གཞིས་སུ་བྱེད་རྒྱུའི་མདུན་པ་ཆེ་བས། འགོམ་དང་རཀྵི་གཉིས་
གྱོད་ཐུག་པས་འགོམ་གཉན་སྡེ་ནས་ཐབས་ཇུས་བཏང་ནས་འགོམ་དགོན་པའི་
སྲིད་ཀྱི་དབང་ཆ་ཕྱེད་ཀ་གྲོང་ཁག་གསུམ་ལ་སྤྱོད་པར་ཁས་ལེན་ཞུས། དེ་ནས་
བཟུང་འགོམ་རཀྴི་བན་དཔོན་ཞེས་ཐོན་སྒོ་ཡོད་པ་ཙམ་གྱིས་མི་བབས་ལ་མ་ལྟོས་
པར་བན་དཔོན་བྱས་པའི་སྲོལ་བྱུང་ནས་ཆོས་གཞིས་བརྟན་འཇགས་ཐོབ་པ་
ཡིན་ནོ།
151



༄༅།།གནས་མཆོག་བ་ལག་ཤེལ་དཀར་འབུམ་པ།
ཨོཾ་སྭ་སྟི། །
ཟབ་མོ་ཏིང་འཛིན་བརྟན་ཞིང་གཡོ་བ་མེད།
ཡི་དམ་བསྟན་པས་སྣང་སྲིད་དབང་དུ་འདུས། །
གངས་ཅན་ལམ་རིམ་མངའ་བདག་སྣེའུ་ཟུར་པར།
བདག་སོགས་འགྲོ་རྣམས་བྱང་ཆུབ་བར་དུ་འདུད།
འཕགས་ཡུལ་ཞིང་དུ་གྲུབ་ཆེན་ཝིར་ཝ་པ།།
ཞིང་འདིར་སྐྱུ་རའི་གདུང་སྲས་ཆོས་ཀྱི་རྒྱལ།
བདག་སོགས་གདུལ་བྱའི་དོན་དུ་གནས་འདིར་བྱོན།
བཤེས་གཉེན་དོན་གྲུབ་རྒྱལ་པོར་གུས་ཕྱག་འཚལ།
ཕན་བདེ་ཕུན་ཚོགས་འབྱུང་བའི་ཡིད་བཞིན་ནོར། །
སྔོན་ལས་འཕྲལ་རྐྱེན་གེགས་རྣམས་བ་མོའི་ཚུལ།
སྐད་ཅིག་དྲན་པའི་མོད་ལ་འཇོམས་མཛད་པ།
གནས་མཆོག་ཤེལ་དཀར་འབུམ་པར་ཕྱག་འཚལ་ལོ།
ཞེས་འཛམ་གླིང་ས་ཡི་རྩེ་མོ་བསིལ་ལྡན་ཟླ་བའི་མཛེས་རྒྱུན་འཕྲོག་པའི་
ལྷུན་སྡུག་གངས་རིའི་ཕྲེང་བས་ཡོངས་སུ་བསྐོར་བའི་གནས་མཆོག གྲགས་
པའི་བ་དན་དཀར་པོ་སྲིད་པའི་རྩེ་མོར་ལྷབ་ལྷུབ་ཏུ་གཡོ་ཞིང་གཙང་ཆབ་ཀུན་
152



གྱི་འགོ་མ། སྤྲིན་དཀར་ལ་སྟོད་ཀྱིས་མཛེས་པའི་རི་བོ་དང༌། སྨུག་སྤྲིན་རབ་ཏུ་
དཀྲིག་པའི་རྫ་རི་དང་སྤང་རི། ཤེལ་དཀར་མདངས་ལ་འཁུ་བའི་གངས་དཀར་
དང༌། རབ་རྣོ་ཨ་སྔོན་འབིག་སྙམ་བྱེད་པའི་རི་ཚོགས་རྣམས་བལྟ་བས་མི་ངོམ་
ཞིང་ཚར་དུ་དངར་བའི་མུ་འབྲེལ་གྱི་རི་ཚོགས་རྣམས་ཀྱིས་བཏམས། མུ་དང་
མཐའ་མི་མངོན་པའི་མཚོ་ཆེན་དང་མཚེའུ་བཅས་ཀྱིས་སྐོར་བའི་ཞིང་། ལྷག་ཏུ་
མདོ་སྟོད་ཤོད་ཆེན་བཅོ་བརྒྱད་ཀྱི་དབུ་རྩེ། ནགས་ཤོད་སྨན་ལྗོངས་ཕྱུག་མོའི་
མཐིལ་འདིར། སུམ་རྩེན་ལྷ་ཡི་དགའ་ཚལ་ལྟར་ཤུག་པ་དང་། རྐང་འཐུང་ལ་
སོགས་ལྗོན་མདོག་གཡུ་ལོ་གྱོན་པའི་ནགས་ཚལ་རྣམས་ཕན་ཚུན་གར་སྟབས་ལ་
འགྲན་ཞིང་། སྙན་པའི་དབྱངས་བདུན་རྫོགས་ཤིང་དྲུག་འགྱུར་གླུ་སྒྲ་སྒྲོག་པའི་
དཔྱིད་ཀྱི་ཕོ་ཉ་ལྷ་བྱ་ཁུ་བྱུག་སྔོན་མོ། དལ་བར་དལ་བ་གཤོག་ཟུར་ལྡེབ་ཅིང་
མགྲིན་དབྱངས་ཟབ་མོ་མཐོ་རུ་སྒྲེང་བའི་ལྷ་བྱ་གོང་མོ་ལ་སོགས་བྱ་ཚོགས་རྣམས།
བྲག་དཀར་དང་གཡུ་ལོའི་རྩེ་མོ་ནས་ཕན་ཚུན་མགྲིན་དབྱངས་ལ་འགྲན་ཞིང༌།
ཚངས་དབྱངས་དྲུག་བཅུས་བདེ་གཤེགས་རྟེན་ལ་མཆོད་པ་དང་ཉོན་མོངས་དུ་
ཁས་མནར་བའི་འགྲོ་རྣམས་སྐྱིད་ཀྱི་དཔལ་ཡོན་སྟེར། རྭ་ཡིག་གཉིས་པས་
མཚན་པའི་སྦྲ་མ་ར་རྣམས་མེ་ཏོག་གི་ཚལ་རྣམས་རོལ་ཞིང་། དཔེར་ན་ན་ཆུང་
གཞོན་ནུའི་ཚོགས་རྣམས་སྐྱེད་མོས་ཚལ་དུ་རོལ་བ་ལྟར་རྒྱུ་ཞིང༌། སྙན་པའི་
གདངས་དང་འཇིབས་པའི་དབྱངས་ལ་དྲངས་བའི་ཚངས་སྲས་བུ་མོའི་དགྱེས་
གླུ་ལྟ་བུ་གཅིག་གི་རྗེས་སུ་གཅིག་གིས་ཟློས་ལྟར་སྒྲོག དུག་གསུམ་ནད་ཀྱི་གཉེན་
པོ་རང་བྱུང་འབྱུང་བཞིའི་བཅུད་ལས་འཁྲུངས་པའི་སྨན་གྱིས་ལྗོན་པས་འགྲོ་
བའི་ཉེར་འཚེ་ཤུགས་ལས་ གྲོལ་ཞིང་ནད་ རིམས་ཉུང་བ། རབ་ཞིམ་འབྲས་
བཟང་ག་བུར་དྲི་བསུང་ལྟར་ཡལ་མེད་དུ་མངའ་བའི་མེ་ཏོག་རྣམས་འགོ་ལྕོག་
ལྡེམ་བཞིན་གར་གྱི་ཚུལ་དུ་གཡོ། ཡན་ལག་བརྒྱད་ལྡན་དལ་བབས་ལྷ་ཆུ་སྔོན་
153



མོའི་ཚོགས་རྣམས་སྦུ་དཀར་མུ་ཏིག་འཛུམ་ཕྲེང་གི་ཟུར་མིག་གཡོ་ཞིང་གྱ་གྱུའི་
འགྲོས་ཀྱི་ལྡེམ་ལྡེམ་འཁྱུག་འཁྱུག་ལྷུང་ལྷུང་གི་སྒྲ་རྡོ་རྗེའི་སྒྲ་དབྱངས་ལ་རོལ་
བཞིན་བདེ་བར་རྒྱུ་བས་འཛམ་གླིང་ན་གྲགས་པའི་རྒྱ་མོ་དངུལ་ཆུ་ཞེས་པའི་ཨ་
མ་ཡིན། ཨིན་ཌ་ནི་ལའི་གོས་བཟང་རིན་ཆེན་སྣ་ལྔའི་འཕྲ་བཀོད་དང་མཚུངས་
བའི་དབྱར་དུས། འབྲུ་སྣ་མང་པོའི་ལོ་ཏོག་རྣམས་སྡུག་གུར་བཀྲ་ཤིང་འཛམ་
བུའི་ཆུ་གསེར་དང་མཚུངས་ཞིང་དམ་ཆོས་སྙིང་པོ་ལས་འབྲས་དང་མི་རྟག་པ་
དངོས་སུ་སྟོན་པའི་སློབ་དཔོན་སྟོན་གྱི་དུས། ནོར་འཛིན་བུ་མོ་ཀ་ཤིའི་གོས་ཀྱི་
ཀླུབས་ཞིང་ལྷ་མཆོག་ཕྱག་ན་པད་མོའི་ཞིང་དེར་དངོས་སུ་སླེབས་པའི་སྣང་བ་
སྟེར་ཞིང་། རིམ་གཉིས་ལམ་ལ་འབད་པའི་རྣལ་འབྱོར་པ་རྣམས་གཏུམ་མོའི་
ལང་ཚོ་ངོམས་ པའི་དགུན་དུས། སིལ་ སིལ་ རྔ་ཡབ་ དཀར་ པོ་ གཡོབ་ དང་
མཚུངས་ཞིང་ཡར་སྐྱེས་རྩ་ཕྲན་ལ་སོགས་ལེ་ལོའི་གཉིད་ལས་སློང༌། བརྗིད་
ཆགས་ས་འཛིན་ཕྲེང་བ་ལང་ལོང་དུ་ཆུ་འཛིན་གསར་པའི་ཡོལ་བས་ཁེབས་ཤིང་
དབྱར་སྐྱེས་ཀུན་གྱི་རྩ་བ་ཡིན་པ་ལ་ཉིན་ལྟར་བསྐུལ་བ་ལྟར་གྱི་དཔྱིད་ཀ་སོགས་
དཔལ་ཡོན་དུ་མས་ཕྱུག་པའི་སྨན་ལྗོངས། བཀྲ་ཤིས་ནགས་ཀླུང་ཕྱུག་མོའི་ས་ཡི་
ལྟེ་བ་གནས་མཆོག བ་ལག་ཤེལ་དཀར་འབུམ་པ་ཞེས་སྟོད་སྨད་ཀུན་དུ་གྲགས་
པ་བོད་ཀྱི་འབུམ་ཆེན་བཅུ་གསུམ་གྱི་ཡ་གྱལ། བྱིན་རླབས་ཀྱི་ཚན་ཁ་འབར་
ཞིང་། སྒོམ་ཆེན་ཉམས་རྟོགས་སྐྱེ་ཞིང་ལས་ངན་ སྡིག་ སྒྲིབ་བྱང་བ། ནད་
གདོན་ས་བདག་ཀླུ་གཉན་ལ་སོགས་གནོད་པ་ཀུན་ལ་དཔེར་ན་དུག་སྦྲུལ་ལ་རྩི་
མ་གྷི་ཏ་དང་། འཆི་བ་གསོ་བའི་བདུད་རྩི་ལྟ་བུ་ནི་འབུམ་ཆེན་འདི་ཉིད་ལས་
གཞན་མིན་ཏེ། བ་ལག་ཤེལ་དཀར་འབུམ་པ་ཞེས་སྙན་པའི་བ་དན་ཕྱོགས་
བརྒྱར་གཡོ་བ་འདི་ཉིད་སྤྱི་ལོ་ ༡༠༧༡བོད་རབ་བྱུང་དང་པོ་ལྕགས་ཕག་ལོར་
བཀའ་གདམས་པའི་དགེ་བཤེས་སྣེའུ་ཟུར་པ་རིན་ཆེན་འབར་ཞེས་བྱང་ཆུབ་
154



སེམས་པ་འཕགས་པ་ཀུན་ཏུ་བཟང་པོའི་རྣམ་འཕྲུལ། ལྷ་མཆོག་མི་གཡོ་བའི་
དངོས་གྲུབ་བརྙེས་པ་དགེ་བཤེས་ དགོན་པ་བ་དང་སྤྱན་སྔ་བའི་ཐུགས་སྲས།
བཀའ་གདམས་ལམ་རིམ་རྒྱུད་པའི་མངའ་བདག་པ་དེས་ཕྱག་བཏབ། ཁོང་ནི་
རབ་བྱུང་དང་པོའི་ཆུ་རྟ་ལོ་སྤྱི་ལོ་ ༡༠༩ ༢ ཇོ་བོ་རྗེ་མངའ་རིས་སུ་ཕེབས་པའི་ལོ་
དེར་སྤྲས་སྣེའུ་ཟུར་གྱི་ས་སྐོར་ཐང་པ་ཞེས་བྱ་བར། ཡབ་ཞང་སྟག་པོ་ཞེས་པའི་
སྲས་སུ་མཚན་དཔེའི་བཞད། སྔོན་སྦྱངས་ སད་ པས་ ཏིང་འཛིན་བརྟན་པོ་
མངའ། བྲག་རྒྱབ་ ཏུ་བྱོན་ནས་རབ་ཏུ་བྱུང་བའི་མཚན་ཡེ་ཤེས་འབར་ཞེས་
གསོལ། དེར་ལོ་འགའ་བཞུགས་ནས་སྟོན་པ་ཤཱཀྱ་ཚུལ་གྱིས་ཞུས་ཏེ། རྭ་སྒྲེང་
དུ་དགེ་བཤེས་དགོན་པ་བའི་ཐུགས་ལ་འདོགས་པར་ཞུས། དགོན་པ་བའི་
མཚན་ཐོས་པ་ཙམ་གྱིས་ཚེ་འདིའི་སྣང་བ་འགག ཇོ་བོ་ཡབ་སྲས་གཉིས་ཀྱི་
ཐུགས་སྲས་དེ་འདྲ་བ་མཇལ་སྙམ་ནས། ཇོ་བོ་ཆེན་པོའི་མན་ངག་རྣམས་རྫོགས་
པར་ཞུས་ནས་མཐིལ་ཕྱིན་པ་ཞིག་བྱུང་ན་ཅི་མ་རུང་སྙམ། རྭ་སྒྲེང་དུ་ཕྱིན་ནས་
དགོན་པ་བ་དང་མཇལ་བས་དང་པོ་འདི་གནང་གསུངས། བསྟན་པའི་འཇུག་
སྒོ་སྐྱབས་འགྲོའི་ཁྲིད་དང་། ཚོགས་གཉིས་རྫོགས་བྱེད་གཏོར་མ་གཉིས་གནང་
ནས་ཟླ་ཕྱེད་ཙམ་བསྐྱངས། དེ་ནས་ཚིག་ཉུང་དོན་བསྡུས་ཇོ་བོ་རྗེས་འདི་ལྟར་
གསུངས་ཞེས་སྐྱེས་བུ་གསུམ་གྱི་ལམ་རིམ་རྣམས་ལེགས་པར་སྦྱངས། བླ་མ་ལ་
བཅོས་མིན་གྱི་མོས་གུས་བརྟན་པས་དགོན་པ་བའི་ཐུགས་དགྱེས་ནས་མགོ་ལ་
ཕྱག་བྱུག་མཛད་པ་དང༌། ཐུན་མིན་གསང་སྔགས་རྡོ་རྗེ་ཐེག་པའི་དབང་དང་
མན་ངག་གནང་ཞིང་། ཡི་དམ་མི་གཡོ་བའི་ཞལ་གཟིགས། ལས་ཚོགས་ཀུན་
ལ་ནུས་པ་ཐོན་པས་ཀུན་ལ་གྲགས། དགེ་བཤེས་དགོན་པ་བ་མཇལ་ནས་སྐུ་མྱ་
ངན་ལས་མ་འདས་ཀྱི་བར་དུ་མཉེས་པ་གསུམ་གྱིས་མཆོད། དགོན་པ་བ་སྐུ་མྱ་
ངན་ལས་འདས་ནས་ལམ་རིམ་སྙིང་པོ་བྱ་ཕྱིར་གྲྭ་ས་ལ་མ་ཆགས་པར་སྣེའུ་ཟུར་
155



སྒྲུབ་ཁང་དུ་ཐུགས་དམ་མཛད། པོ་ཏོ་བའི་གྲྭ་སར་གྲྭ་པ་བཅུ་སྐོར་ལ་ཀླུ་ནད་
བྱུང་བས་ཡི་དམ་མི་གཡོ་བའི་ནུས་པས་དམིགས་པ་གཅིག་གིས་གྲོལ། རྭ་སྒྲེང་
དུ་ཕ་བོང་ལ་ཞབས་གཏད་དེ་ཞབས་སྒྲོག་བཅིངས་པས་སྦྲུལ་དཀར་པོ་གཅིག་ཕ་
བོང་ལས་ཐོན་པས་དེར་མཛེ་ཕོ་ཞིག་ཡོད་པ་ནད་ལས་གྲོལ། དགེ་བཤེས་པོ་ཏོ་
བའི་སྔས་བསྲུང་དང་ལམ་རིམ་ཞུས་པ་དང་། སྐུ་མཆེད་གསུམ་ལས་ལམ་རིམ་
མན་ངག་འགའ་ཞུས། དགེ་བཤེས་ཀྱི་ཞལ་ནས། བོད་ཀྱི་སྲུང་བའི་སྐོར་ཐམས་
ཅད་ཕྱོགས་གཅིག་ཏུ་བཞུགས་པ་བས། ངའི་དམིགས་པ་སྐོར་གསུམ་གྱིས་མཛེ་
ཕོ་སོས་པ་མང་བ་ཡིན་གསུངས། མི་མ་ཡིན་རྣམས་ཀྱང་དགེ་བཤེས་སྣེའུ་ཟུར་
བའི་རྡོ་རྗེའི་རྭ་བ་ལས་མི་ཐར་བར་གླེང་། ཐུབ་པའི་དབང་པོ་སོགས་སངས་
རྒྱས་བྱང་སེམས་མང་པོའི་ཞལ་གཟིགས། སྔོན་གནས་རྗེས་དྲན་དང་གཞན་
སེམས་ཤེས་པ་སོགས་མངོན་ཤེས་ལྔ་དང་ལྡན། དྲུང་དུ་འཁོད་པ་ཡང་ལས་དང་
ཉོན་མོངས་ཀྱི་འགོ་ནོན། བློ་གཏད་པའི་བུ་སློབ་ལ་ཡང་ལོ་རེར་དབྱར་དགུན་
གཉིས་ལ་ལམ་རིམ་ཚར་རེ་རེ་ཆག་མེད། བཀའ་ཁྲིད་སྐབས་སུ་སློབ་མ་རྣམས་
ཀྱི་ལམ་རིམ་ཟིན་བྲིས་ཀྱང་མང་། སྐབས་ཞིག་ལ་བརྒྱད་སྟོང་འགྲེལ་ཆེན་སྐབས་
དང་པོ་ལ་ཟླ་བ་གསུམ་ཁྲིད། འདིའི་ལུགས་ཀྱི་ལམ་རིམ་ཤིན་ཏུ་དར་བ་བྱུང་།
བསྟན་པ་ལ་བྱ་བ་རྒྱ་ཆེན་མཛད་པས་སློབ་ཚོགས་མཐའ་ཡས། སློབ་མའི་གཙོ་
བོ་དགེ་བཤེས་རིན་ཆེན་སྒང་དང་འདུལ་འཛིན་ཐག་མ་བ། ལྷ་འབྲི་སྒང་པ།
དེ་མིན་གཏན་དུ་ཚོགས་པ་ཉིས་སྟོང་ཙམ་རེ་འདུས། མཐར་སྐུ་དངོས་ཀྱི་འདུལ་
བྱ་རྣམས་རྫོགས་ནས་ དགུང་ལོ་བདུན་ཅུ་དོན་བདུན་ ས་ཁྱི་ལོར་མྱ་ངན་ལས་
འདས་པའི་ཚུལ་བསྟན་ནས་དགའ་ལྡན་ཆོས་ཀྱི་ཕོ་བྲང་དུ་གཤེགས་སོ། །
བུ་སློབ་རྣམས་ཀྱིས་གདུང་བཞུས་པས་དབུ་ཐོད་དགོན་པ་བའི་ཕྱག་རྗེས་
ཡོད་པ་དེ་དངུལ་གདུང་དུ་བཞེངས་ནས། ཕྱིས་འབྲི་སྒང་ནས་གདན་དྲངས་ཏེ་
156



དོན་སྟེང་གི་གདུང་རྟེན་ཆེན་མོའི་ནང་དུ་བཞུགས། ཕྱག་གཅིག་མཉལ་སྨད་
གསེར་ཕྱེ་འབུམ་པའི་ནང་དུ་བཞུགས། ཞལ་ཀོ་རིན་ཆེན་སྒང་གི་མཆོད་རྟེན་
ནང་དུ་བཞུགས། གཞན་ཡང་རིང་བསྲེལ་དཔག་ཏུ་མེད་པ་བྱོན་ཏེ་རིང་བསྲེལ་
ཀྱང་གཞན་དང་མི་འདྲ་བའི་ཁ་གཏིང་མེད་པར་སྔོ་སེང་ངེ་བ། མཇལ་བ་ཙམ་
གྱི་དྭངས་བ་འདྲེན་པའི་ཡུངས་འབྲུ་ལྟ་བུའི་རིང་བསྲེལ་མང་། །
རྗེ་ཉིད་ཀྱི་སློབ་མ་དགྱེར་སྒོམ་ཆེན་མོ་ནི། བྲམ་ཟེ་དགྱེར་སྣང་གི་རིགས་
སུ་སྣོན་གྱི་མདོར། ཡབ་དགྱེར་ཤེས་རབ་སྐྱབས་དང་། ཡུམ་གཡང་མོ་ཀླུ་ལྕམ་
བྱ་བའི་སྲས་སུ་སྐུ་འཁྲུངས། གླང་ཐང་པའི་ཞབས་ལ་བཏུགས། ཕྱིས་སྣེའུ་ཟུར་
བའི་ཞབས་ལ་མཇལ་ནས་ལོ་དགུ་བསྡད། སྒོམ་པ་ལ་གཙོ་བོ་མཛད་པས་དགྱེར་
སྒོམ་ཆེན་པོ་ཞེས་གྲགས། བུ་སློབ་བརྒྱད་བརྒྱ་ཙམ་ཚོགས་པའི་ནང་ནས་སློབ་
མའི་གཙོ་བོ་སངས་རྒྱས་དབོན་རིན་པོ་ཆེ་ཡིན་ཞིང་། བསྐལ་བ་བཟང་པོའི་
བྱང་སེམས་སྐལ་ལྡན་ཤིང་རྟ་ཡིན། སེང་ག་ལའི་གླིང་དགྲ་བཅོམ་པས་ཁ་ཆེ་
པན་ཆེན་ཤཱཀྱ་ཤི་རིའི་གཅུང་པོ་ལ་མེ་ཏོག་བཞི་བཀུར་བ་གཅིག་སྐྱོབ་པ་རིན་པོ་
ཆེ་དང་། གཅིག་དཱི་བྷ་གི་དེའི་ལྷ་ཆེན་པོ་བཞེངས་པ་དེའི་ཐུགས་ཀར་བཞུགས།
གཅིག་རིན་ཆེན་སྒང་གཙུག་ལག་ཁང་བྱང་སེམས་སྐལ་ལྡན་ཤིང་རྟའི་སྐྱེ་བ་ཡོད་
པ་དེ་ལ་སྤྲོད་གསུངས་པ་བཞིན་ཕུལ། འགྲོ་དོན་དང་སློབ་ཚོགས་མཐའ་ཡས།
གཡོར་པོའི་རྒྱལ་ཁམས་བསྐོར་བས་པོ་ཏི་རང་ལ་ཉིས་སྟོང་ལྷག་བྱོན། ཟང་ཟིང་
གི་དངོས་པོ་ཟད་པ་མེད་པ་བྱུང་སྟེ། དེར་བསྟེན་ནས་གཙུག་ལག་ཁང་བཞེངས་
བའི་སྐབས། དགེ་བཤེས་དཔོན་དར་མ་རྡོ་རྗེ་ནགས་ཤོད་དུ་ཤིང་འདྲེན་པར་
བཏང་ནས་ནགས་ཤོད་དུ་ཕེབས། ཤིང་རྣམས་གེགས་མེད་པར་རིན་ཆེན་སྒང་
དུ་དྲངས། དབུ་རྩེ་ཀ་ཆེན་བཅུ་གཉིས་དང་། ཁྱམས་ཆེན་ཀ་བ་དྲུག་བཅུ་རྩ་
བཞི། མགོན་ཁང་ཀ་བ་གཉིས་བཅས་གྲུབ། སྤྱན་སྔའི་སློབ་མ་བྱ་ཡུལ་བ་ཆེན་
157



མོ་བྱ་ཡུལ་དགོན་པ་འདེབས་སྐབས་ཤིང་རྣམས་ནགས་ཤོད་སྟོད་ནས་དྲངས་
བར་བཤད། དེ་སྐབས་སུ་ནགས་ཤོད་འགོམ་བ་ལག་དགོན་དང་འབྲེལ་བ་ཆེ་བ་
བྱུང་ཡང༌། ཤིན་ཏུ་རྒྱས་པའི་རྣམ་ཐར་ལག་སོང་མ་བྱུང་བས་རྗེས་སུ་དཔྱད་
པར་བྱ།
འབུམ་པ་ཞེས་པ་ནི་རྩ་ཆེ་ཤོས་དང་གྲངས་མང་ཤོས་ཤིག་ལ་གོ་དགོས་ཏེ།
དཔེར་ན་བཀའ་འབུམ་དང་། གསུང་འབུམ། སྐུ་འབུམ་ཞེས་ནང་བཞུགས་
བྱིན་ཅན་དང་ཁ་ གྲངས་ མང་ ཤོས་ཀྱི་མཆོད་རྟེན་ཞིག་ལ་གོ་དགོས་པ་ལས།
མཆོད་རྟེན་ལས་ལོགས་སུ་གྱུར་བའི་འབུམ་པ་ཞིག་ཡོད་པར་མི་སེམས། སྔོན་ཇོ་
བོ་རྗེས་གླང་ཐང་དུ་དགེ་སྦྱོར་མཛད་ནས་ས་ཙྪ་གྲངས་མང་བཏབ་ནས་བཞུགས་
སུ་གསོལ་བའི་མཆོད་རྟེན་ཞིག་བཞེངས་པར་ནང་བཞུགས་གཟུངས་རྫས་མང་
བས་འབུམ་པ་ཞེས་བོད་གངས་ཅན་ལྗོངས་སུ་འབུམ་པ་དང་པོ་དེ་བཞེངས་པས་
འབུམ་དང་ཞེས་མཚན་ཆགས། དེའི་སློབ་རྒྱུད་གཙོ་བོ་རྣམས་ཀྱིས་ཕྱག་ལེན་
གནང་བའི་བོད་ཀྱི་གྲགས་ཅན་འབུམ་ཆེན་བཅུ་གསུམ་ཞེས་པའི་ནང་། དགེ་
བཤེས་སྣེའུ་ཟུར་བས་ཕྱག་བཏབ་པ་ནི་བ་ལག་ཤེལ་དཀར་འབུམ་པ་འདི་ཉིད་
ཡིན། འབུམ་པའི་མཆོད་རྟེན་ནི་རྒྱ་གར་དུ་བཟོ་དབྱིབས་མི་འདྲ་བར་མཆོད་
རྟེན་སྣ་ཚོགས་མཆིས་པ་ལས། རྨང་དགེ་ལས་སེང་ཁྲི་བྱ་བའི་སྲོལ་མེད། བོད་
ཀྱི་སྔ་སྲོལ་མཆོད་རྟེན་ཁག་གཅིག་དེ་དང་མཚུངས་པར་རྨང་དགེ་ལས་སེང་ཁྲི་
མེད་པ་དང་། བུམ་པ་ཡང་འདུམ་པོ་པར་གཟུགས་ཤ་སྟག་ཡིན། དེའི་རྗེས་སུ་
བོད་ཀྱི་མཁས་པ་ཁག་གཅིག་གིས་བོད་ལུགས་ སུ་ སངས་རྒྱས་ཀྱི་ཆོས་ལ་གུས་
བཀུར་མཚོན་བྱེད་དུ། སེང་ཁྲི་བྱ་བ་གསར་གཏོད་མཛད། བོད་སྔ་རབས་པའི་
མཆོད་རྟེན་གྱི་བཟོ་དབྱིབས་ཀྱི་ནང་དུ་འབུམ་པའི་བཟོ་དབྱིབས་ནི་དེའི་ཁོངས་
སུ་འདུས། ད་ལྟ་བོད་ཀྱི་དགོན་པ་ཆེས་རྙིང་ཤོས་བཀའ་གདམས་པའི་གདན་ས་
158 .
ir
ir
ir



རྭ་སྒྲེང་དགོན་དང་། བྲག་ཡེར་པ། སྙེ་ཐང་སྒྲོལ་མ་ལྷ་ཁང་། འབྲི་གུང་ཐེལ་
གྱི་གདུང་འབུམ་སོགས་མཆོད་རྟེན་ཁག་མཇལ་བ་ཙམ་གྱིས་ཤེས་པར་ནུས། དེ་
རྗེས་སུ་བུ་སྟོན་ཐམས་ཅད་མཁྱེན་པས་ཆུ་ཞིང་ལས་མ་བརྒལ་བར་མཆོད་རྟེན་གྱི་
ཐིག་རྩ་ཅུང་བདེ་བར་བཞེངས་ནས་ས་ཁྱབ་རྡོ་ཁྱབ་དུ་གྱུར། དེ་རྗེས་འཕྲེང་ཁ་
བ་དང༌། བྲག་ནག་དཔལ་ལྡན་ཡབ་སྲས། དངུལ་ཆུ་ལུགས། གཡའ་སེལ་
ལུགས་སོགས་ཅུང་མི་འདྲ་བ་ཆ་ཆུང་དྲུག་ཅུ་རེ་བཞི་ལས་མི་འགལ་བར་སྣ་
ཚོགས་བྱུང་བ་འདི་རྣམས་སོ།
དེ་ནས་དགེ་བཤེས་སྣེའུ་ཟུར་པས་གནས་འདིར་དགོན་གནས་ཤིན་ཏུ་རྒྱ་
ཆེ་བར་བཞེངས་པ་དང་། དགོན་གྱི་གཡས་ཕྱོགས་སུ་མཆོད་རྟེན་ནམ་འབུམ་པ་
བཞེངས་ནས་རབ་གནས་སྐབས། གནས་མཆོག་སུམ་ཅུ་རྩ་གསུམ་དགའ་ལྡན་
ལྷ་ཡི་ཕོ་བྲང་ནས་བཀའ་གདམས་གོང་མ་རྣམས་ཀྱིས་དྲི་མེད་ཤེལ་གྱི་རབ་གནས་
གནང་བས་བོལ་ནུབ་ཙམ་བབས། ཤེལ་གྱི་རབ་གནས་དང་པོ་ལག་ཏའི་ཕུ་ནས་
མར་རྡོང་རྫོང་གོག་ལྡིལ་རི་གདོང་ནས་འབུམ་པའི་བར་བབས་པས་ད་ལྟ་ཡང་ཆེ་
བ་མཆོད་རྟེན་གྱི་དབྱིབས་ཅན། ཆུང་བ་ཤེལ་ཕྲེང་ཙམ་དངོས་སུ་རྙེད་རྒྱུ་ཡོད་
པ་ནི་ཀུན་གྱི་མཐོང་ཆོས་སུ་གྱུར། ལྷ་ཡི་དབང་པོ་བརྒྱ་བྱིན་གྱིས་ཕྱག་བཟོ་དམ་
པའི་ཆོས་ཀྱི་ལྟེ་བ་འཕགས་ཡུལ་རྡོ་རྗེ་གདན་གྱི་མཆོད་སྡོང་དབྱིབས་ཅན་བཅས་
མཉམ་དུ་བྱུང་བས་ཤེལ་དཀར་འབུམ་པ་ཞེས་མཚན་ཆགས། ཁ་ཅིག་གིས་ཤེལ་
ཆར་བབ་པས་ཤེར་རྩེ་འབུམ་པ་ཞེས་གསུངས། ཤེལ་དཀར་མཆོད་རྟེན་ནི་ད་ལྟ་
འགྲོ་བ་ལྷ་མི་ཀུན་གྱི་མཆོད་གནས་སུ་བཞུགས། ཁ་ཅིག་གིས་བྲམ་ཟེའི་ཕྱག་
གཅིག་བཞུགས་པས་བྲམ་ལག་འབུམ་པ་ཞེས་ཞུ། དེའི་རྗེས་སུ་བོད་རབ་བྱུང་
བཅུ་གཅིག དུས་རབས་བཅུ་བདུན་པའི་ནང་དུ་གྲྭ་སྒོམ་ཆོས་ཀྱི་རྡོར་རྗེས་
མཚན་ལྡན་དགེ་བའི་བཤེས་གཉེན་ཀུན་དགའ་དྲི་མེད་བློ་གྲོས་བྱ་བའི་སྐུ་གདུང་
159



ཕྱག་གཉིས་མ་གཏོགས་རིལ་བོར་བཞུགས་ཞེས་གསུངས། རིན་ཆེན་གཏེར་
མཛོད་དཔེ་གཟུགས་ཤོག་གྲངས་ ༡༨ ཨོ་རྒྱན་དྲི་མེད་ཀུན་དགའ་སོགས་ཆེར་
མང་ཞེས། བསྣུབས་སངས་རྒྱས་ཡེ་ཤེས་ཀྱི་རྣམ་འཕྲུལ་དུ་གསུངས་པ་དེ་མིན་
ནམ་སྙམ། འབུམ་ཆེན་གཡས་ཀྱི་རྒྱ་གར་མཆོད་རྟེན་ཞུ་བ་འདི། སྟོན་ པ་
འདས་ནས་ལོ་སུམ་བརྒྱ་ཙམ་ན་ཆོས་རྒྱལ་མྱ་ངན་མེད་ཀྱིས་འཛམ་བུའི་གླིང་དུ་
མཆོད་རྟེན་བྱེ་ བ་ བཞེངས་ བའི་ སྨོན་ ལམ་ འགྲུབ་ པའི་ གྲས་ ཤིག་ ཡིན་ ཞེས།
ཕྱོགས་བཞི་ནས་ལྕགས་ཐག་གིས་མ་སྐོར་ན་སླར་རྒྱ་གར་དུ་འཕུར་འགྲོ་ཞེས་
གསུངས། རིག་གསར་སྐབས་སུ་རྩིག་རྡོ་རྣམས་ལུང་པ་རང་གི་རྡོ་དང་མི་འདྲ་
བ་ངོ་མཚར་ཞེས་དེར་ཡོད་ཀུན་གྱིས་སྨྲ། མདུན་དུ་མཆོད་རྟེན་གཅིག་ཡོད་པ་
དེའི་ནང་རིག་གསར་སྐབས་རྗེ་མི་ལའི་རྫའི་ཁོག་མ་ཞེས་ཁ་ཡིག་ཅན་ཟུ་སྔོ་སྒོར་
རེ་ཡོད་པ་སོགས་རྩ་ཆེའི་རིག་དངོས་འགའ་བྱུང་ཡང་མེད་པར་གྱུར། རྒྱབ་ཏུ་
མཆོད་རྟེན་གཅིག་དང་། འབུམ་པའི་གཡས་སུ་རི་དབང་སྐུ་ཐོག་གཉིས་ཀྱི་
གདུང་རྟེན་ཁང་བུ་བརྩེགས་པ་གཉིས། དེའི་གཡས་སུ་དྲི་མེད་མཆོད་རྟེན་ནི་སྐྱི་
རུ་དགེ་སློང་དཀོན་མཆོག་ཕན་བདེ་ནས་ཚེས་བཅུ་ལྷ་ཁང་གསུམ་དང་མཆོད་
རྟེན་གསུམ་བཞེངས་པའི་ནང་ཚན་ཡིན། སྔོན་འདིའི་སྐོར་དུ་མཆོད་རྟེན་ཆ་
བརྒྱད་ཡོད་པར་བཤད། འབུམ་པའི་ཡར་རི་འགུལ་དེར་མཆོད་རྟེན་ཆ་བརྒྱད་
ཀྱི་རྗེས་ཤུལ་བུམ་པའི་ཞབས་ར་ཡང་ད་ལྟ་བསྡད་ཡོད་པས་ཀུན་གྱིས་སྲུང་སྐྱོབ་
བྱ་དགོས་པའི་རིག་དངོས་ཤིག་ཡིན། དེའི་མར་གཤམ་དེར་མཆོད་རྟེན་གཉིས་
དང༌། དེའི་གཡོན་ཕྱོགས་དེར་མཆོད་རྟེན་ཆེན་པོ་གཅིག་གི་རྗེས་ཤུལ་བཅས་
མཇལ་རྒྱུ་ཡོད་པ་དེ་རྣམས་དགོན་གནས་དང་མཉམ་དུ་ཉམས་གུད་དུ་ཕྱིན།
འབུམ་པའི་གཡོན་དུ་དགེ་སློང་གྲལ་སྐྱོབ་ཀྱིས་བཞེངས་པ་ཚེས་བཅུ་ལྷ་
ཁང་ངམ་གུ་རུ་ལྷ་ཁང་ཞེས་རྟེན་གཙོ་གུ་རུ་པདྨ་འབྱུང་གནས་ཡབ་ཡུམ་དང་
160



ལྡེབས་བྲིས་སུ་འབུམ་པའི་དུས་ཆེན་ཁག་ཏུ་གནས་ཆེན་ཁག་འཕྲོད་པའི་ལོ་རྒྱུས་
བཅས་བྲིས་ཡོད།
གཡས་ཀྱི་དོན་གྲུབ་ཆོས་རྗེའི་ལྷ་ཁང་ནི། སྤྱི་ལོ་༡༠༡༧མེ་བྱ་ལོར་རྗེ་ཉིད་
གནས་འདིར་ཕེབས་ནས་འདུལ་བྱའི་རེ་བ་བསྐང་བའི་རྗེས་དྲན་སུ་བཞེངས་པ་
ཡིན་ལ། རྟེན་གཙོ་ཆོས་རྗེ་དོན་གྲུབ་རྒྱལ་པོའི་འདྲ་སྐུ་དང་། གཡས་སུ་རྗེ་ཉིད་
ཀྱི་དད་རྟེན་དུ་བསྩལ་བའི་ཞབས་རྗེས་ཤིན་ཏུ་གསལ་བ། ཞབས་རྗེས་དེ་ཉིད་
རིག་གསར་སྐབས་སྲུང་སྐྱོབ་བྱ་ཕྱིར་སྐུ་གདུང་དང་མཉམ་དུ་མེ་འབར་དུ་དབོར་
བས་ད་ལྟ་མེ་འབར་སྒྲུབ་ཕུག་དུ་བཞུགས་ཡོད། གཡོན་དུ་རྗེའི་ཆིབས་རྗེས་རྡོ་
ལ་བཞག་པ་དང་། དེ་མིན་ཉེ་རབས་སུ་སྒྲོལ་མ་བླ་མ་ཞེས་པ་ཞིག་གིས་སྒྲོལ་ལྷ་
ཉེར་གཅིག་བཞེངས་ནས། འདི་སྐད་དུ། ཕྱག་འཚལ་གསེར་མདོག་གྲུབ་པའི་
སྒྲོལ་མ། རིན་ཆེན་དུས་ལ་བབས་པའི་ལྷ་མོ། ཚེ་ཡི་བར་ཆད་སེལ་བའི་ཉེར་
གཅིག བསམ་པའི་དོན་ཆེན་འགྲུབ་པར་མཛོད་ཅིག་ཅེས་པའི་ཚིག་བཅད་
ཡང་བརྩམས་པས་ རྗེས་སུ་སྒྲོལ་མ་ལྷ་ཁང་ཞེས་འབོད། དཀྱིལ་དུ་ ཐབ་ཚང་
བཅས་ཡོད། ལོ་ངོ་སྟོང་ཕྲག་གོང་གི་བོད་མིའི་སྙིང་སྟོབས་མཚོན་པའི་རྒྱལ་བའི་
སྐུ་དང་གསུང་སྙིང་པོ་ཡིག་འབྲུ་བཅས་རྡོ་ལ་བརྐོས་པ་འདི། འཛམ་གླིང་ཐོག་
རྡོ་བརྐོས་ཆེས་སྔ་ཤོས་དང་མང་ཤོས་ཤིག་ཡིན། སྒྱུ་རྩལ་དང་ལོ་རྒྱུས་མཚོན་
བྱེད་དང་མི་རིགས་ཀྱི་སྙིང་སྟོབས་དང་ཡབ་མེས་རྣམས་ཀྱི་མཛད་བཟང་མཚོན་
བྱེད་ཅིག་ཡིན། རིག་གསར་སྐབས་སུ་རྡོ་འབུམ་ཕྱེད་ཙམ་ལས་མ་ལྷག་པར་
གཏོར་སྐྱོན་དུ་སོང་།
ལོ་ལྟར་བསྙེན་གནས་སྨྱུང་གནས། ཟླ་རིམ་ལྟར་ཚེས་བཅུ་ཉེར་ལྔ་བཏང་
བའི་གཏོང་རྩ་ཡོད་པས། ཞིང་འབུམ་དཀར་ཞེས་ད་ལྟ་རྒན་གསོ་ཁང་གི་རྒྱུད་
གྱི་ཞིང་ཁ་རྣམས་ཡིན།
161



བ་ལག་འབུམ་པར་ཟླ་བ་དང་པོའི་ཚེས་བཅོ་ལྔ་ལ་དར་ཆེན་སློང་བའི་
ཐེབས་རྩ་དང་། ཉིན་མཚན་ཁོར་ཡུག་འབར་བའི་སྡོང་ཀོང༌། རང་དགོན་
ནས་འབུམ་པའི་ལྷ་གཉེར་རྒྱུན་བཞུགས་བཅས་ཡོད། རབ་བྱུང་བཅུ་དྲུག་པའི་
ནང་དུ་རི་དབང་དཀོན་མཆོག་དམ་ཆོས་བསྟན་པའི་ཉི་མ་མཆོག་གིས་འབུམ་
ཆེན་ཆོས་འཁོར་བཅུ་གསུམ་གསེར་འབུལ་སྐབས། རྗེ་དྲུང་རིན་པོ་ཆེ་རྣམ་
གཉིས་བ་ལག་ཞིང་མོ་ཆེ་རུ་དབུ་གུར་ཕུབ་ནས། སྒྲོ་བ་ཚང་གི་ནང་འགར་ཐབ་
བཅས། ཀ་མདོ་མགར་བ་དབུ་ཆེན་བཙན་རྒྱལ་ཕ་བུ་གཉིས་ནས་གསེར་རྒྱབ་
ནས་འབུམ་པར་ཉམས་གསོ་དང་རབ་གནས་གང་ཟབ་གནང་། མཐར་རིག་
གསར་སྐབས་ཏེ་སྤྱི་ལོ་༡༩༦༦མེ་རྟ་ལོ་རྟེན་དང་བརྟེན་པ་བཅས་པ་བཤིག་པའི་
འགོ་ཚུགས། མཆོད་རྟེན་གྱི་བུམ་པ་དང་སེང་ཁྲི་ནས་ཨི་ཁུང་ཕུག་ནས་རྒྱུ་ནོར་
ཐོབ་རེ་བཅང་། འཇིག་རྟེན་གྱི་རྒྱུ་དང་དམ་པའི་ལྷ་ཆོས་སོགས་རྩ་ཆེན་གང་
ཡང་མ་ཐོན་པས། འགོ་ཁྲིད་ཀྱིས་ལྷ་འདྲེ་གདོན་བགེགས་ཀྱིས་མི་ཚོགས་ལ་འགོ་
སྐོར་འདི་ལྟར་བྱེད་ཀྱི་རེད། སྟོད་སྨད་ཀུན་ཏུ་གྲགས་པའི་གནས་ཆེན་ཞེས་
ཀྱང༌། དོན་སྙིང་འདི་རེད་ཟེར་བཀའ་སློབ་གནང་། དེ་རྗེས་དྲག་ཆར་ཆེན་པོ་
ཞིག་བབས་ནས་བསྒྱུར་བཀོད་པ་རྣམས་ཆར་གཡོལ་བྱེད་སྐབས། འུར་སྒྲ་དང་
བཅས་ས་སྤུངས་འགའ་ཡང་ཉིལ་བས། ས་དམར་དགེ་འཕེལ་གྱིས་བལྟས་པས་
དར་ཚོན་སྣ་ལྔའི་དཀྱིལ་དུ་ཤེལ་དཀར་མཆོད་རྟེན་འདི་དང་། སློབ་དཔོན་རིན་
པོ་ཆེའི་སྐུ་གཅིག་བཅས་བྱུང་བ་རྙེད་ནས་རྗེས་སུ་སྤྱི་ལོ་ ༡༩༨༨ལོར་དགོན་དུ་
ཕུལ། དེ་ལྟར་རྟེན་དང་བརྟེན་པ་བཅས་པ་གཙང་བཤིག་བྱས་པ་དང་། མ་
ཎིའི་རྡོ་ཕུང་ཀྱང་ཕྱོགས་གཞན་དུ་ཁང་པའི་རྨང་རྡོ་དང་ཟམ་རྒྱག་བྱེད་ལ་དབོར།
སྡོང་རྫོང་ཟམ་པ་མ་ཎི་ཡིན་པས་རྗེས་སུ་ཆུ་ལོག་གིས་ཁྱེར་སྐབས་རྡོ་རྣམས་ལ་ཡི་
གེ་འབྲུ་གཅིག་ཀྱང་མེད་པ་ངོ་མཚར་ཞེས་རྒན་རབས་རྣམས་ཀྱིས་གླེང་། འབུམ་
162



པའི་ནང་ བཞུགས་ ཀྱི་ གཟུངས་ རྣམས་ མ་ ཉམས་ པར་ གནས་ ཤིང་། གནས་
བདག་རྣམས་ཀྱིས་སྲུང་སྐྱོབ་བྱས་པའི་རྟགས་དང་། དུས་འཚུབས་སྐབས་སུ་
བྱིས་པ་འགས་འབུམ་པའི་མཆོད་རྟེན་ལ་རྩེད་མོ་རྩེས་ནས་དོན་བྲུས་པས། མི་
དམར་པོ་རལ་པ་ཅན་ཞིག་གིས་མངོན་སུམ་དུ་དེད་པ་སོགས་ངོ་མཚར་ཆེ། སྤྱི་
ལོ་༡༩༦༦ལོ་ནས་བགྲང་བྱ་བཅོ་བརྒྱད་ཙམ་གྱི་རིང་ལ་དམ་པའི་ཆོས་ཚུལ་
རྣམས་ཅུང་ཟད་ངལ་གསོའི་གནས་སུ་གྱུར། ་ ་ ་
འབུམ་པ་བསྐྱར་བཞེངས།
ལས་འབྲས་བསླུ་བ་མེད་པས་སླར་ཡང་སྐལ་བཟང་ཤར་རིའི་ཕྲག་པ་ནས་
བསུ་བའི་འཐོར་རླུང་གང་སར་ཁྱབ་པས། སྤྱི་ལོ་༡༩༨༩ལོ་བོད་རབ་བྱུང་བཅུ་
དྲུག་ཤིང་ཕོ་བྱི་བའི་ལོ་ཧོར་ཟླ་བདུན་པའི་ཚེས་བཅོ་ལྔ་ཉིན་སྐྱབས་རྗེ་རི་དབང་
རིན་པོ་ཆེ་མཆོག་གི་བཀའ་ལུང་ལྟར། རྣལ་འབྱོར་པ་ངག་དབང་རྡོ་རྗེ་དང༌།
བསྟན་འཛིན་རྒྱལ་མཚན། དེ་མིན་དགོན་པར་སྐར་འཛིན་སྐབས་སུ་ཕེབས་པ་
མང་ཆེ་བ་བཅས་ཕེབས་ནས། དར་ལྕོག་རྒྱག་རྒྱུ་དང་། ས་རྡོ་ལ་འགུལ་ཙམ་
ཞིག་གནང་ནས། ཉེ་སྐོར་དད་ལྡན་རྣམས་དང་ལྷན་དུ་མ་ཎིའི་རྡོ་འབུམ་ཆེན་
མོ་བརྩིགས།
སྤྱི་ལོ་༡༩༨༥ ཤིང་གླང་ལོའི་ཟླ་བ་གསུམ་པའི་ཚེས་དགུ་ཉིན་གྱི་དུས་ཚེས་
དགེ་བར། སྐྱབས་རྗེ་རི་དབང་རིན་པོ་ཆེ་ནག་ཆུ་ནས་མར་ཕེབས་པ་དང༌།
མཁན་པོ་དགེ་སློང་ཡེ་ཤེས་འབྱུང་གནས་དང༌། དབུ་ཚུལ་ཁྲིམས་རྣམ་གཉིས་
མཉམ་དུ་ཕེབས། ཚེས་བཅུའི་སྔ་དྲོ་ཉི་ཤར་ལ་ས་ཆོག་དང་གྲྭ་བརྩོན་འགྲུས་
ནས་གར་འཆམས་ ས་འདུལ་སོགས་མཛད། ཡང་དར་བསྟན་པའི་སྐབས་སུ་
སྐྱབས་རྗེ་མཆོག་གི་བཀའ་དབང་ཐོག་མ་ཚེ་རྟ་ཟུང་འབྲེལ་འཆི་མེད་དཔལ་སྟེར་
གྱི་དབང་གིས་ཆོས་ཀྱི་སྒོ་མོ་ཕྱེ། མ་ཎི་ཇོ་དར་སྒྲོན་ནས་དངོས་སུ་ལས་གྲྭའི་དབུ་
163



ཚུགས། འབུམ་ཆེན་བུམ་པའི་རྨང་ནས་སྐུ་གདུང་སྒྲོག་རུས་མཐོ་གང་དང་།
ཚེམས་དཀར་འདངས་ ལྡན་པ། རྐང་པའི་ ལྷུ་དུམ་བཅས་བྱུང་བ་རྣམས་རི་
དབང་རིན་པོ་ཆེས་བུམ་པའི་ནང་དུ་བཅུག་ནས་གཟུངས་ཞུགས་སུ་ཕུལ། སྔོན་
གྱི་གཟུངས་རྫས་མང་པོ་བཞུགས་པ་ཤེས་ནས་མཆོད་རྟེན་གྱི་རྨང་དེ་མ་སློག་པར་
སྔར་ལྟར་བཞག སྔོན་གྱི་མཆོད་རྟེན་ལས་ཆ་གཅིག་རྟེན་འབྲེལ་དུ་སྤར་ནས་དེ་
སྐབས་འབུམ་ པ་ རང་གི་ ཐིག་རྩ་ མེད་ པས་འཕྲེང་ ཁ་ ལུགས་ ཀྱི་ ཐིག་རྩ་ ལྟར་
བཞེངས་བས་སེང་ཁྲིའི་བར་སླེབས་ནས་ལན་འགའ་ཞིག་པས། དགོན་གཞུང་
ནས་བསྟན་འཛིན་རྒྱལ་མཚན་ཕེབས་ནས་༧སྐྱབས་མགོན་ཆོས་ཀྱི་སྣང་བ་ལ་
ཐུགས་རྟགས་ཞུས་པས་ལོ་གཅིག་ཙམ་ཕར་འཐེན་ན་ལེགས་པར་ལུང་བསྟན།
བཀའ་སྲུང་རྣམས་ལ་འཕྲིན་བཅོལ་དང་ཐུགས་སྨོན་བཅས་ གནང་ པས་ཉེར་
འཚེ་མེད་པར་རིམ་བཞིན་གྲུབ། གཟུངས་ཞུགས་རྣམས་གྲུབ་དབང་དཀོན་
མཆོག་ཆོས་བཟང་མཆོག་གིས་རྡོ་རྗེ་ཕག་མོའི་ལྷ་ཁང་དུ་སྐུ་མཚམས་དང་བཅས་
བདུན་གཅིག་རིང་སྒྲུབ། གཙོ་བོའི་གཟུངས་ཞུགས་ནི་ཡང་དར་བསྟན་པའི་
སྐབས་སུ་བཀའ་འགྱུར་དང་པོ་དེ་སྒོ་སོག་རིན་པོ་ཆེ་ལ་དབང་བས་ཞལ་ནས་
ངས་བཀའ་འགྱུར་གྱི་ཕུད་དང་པོ་དེ་ནགས་ཤོད་དགོན་ལ་ཕུལ་ཡོད་གསུངས་པ་
དེ་དང་། དེ་མིན་གུ་རུ་སྟོང་སྐུ། རྡོར་སེམས་སྟོང་སྐུ། རྒྱ་བོད་མཁས་གྲུབ་
ཡོངས་ཀྱི་བྱིན་རྟེན་སོགས་ཆེས་མང་། སྔོན་གྱི་གཟུངས་ཞུགས་རྣམ་རྒྱལ་མའི་
གཟུངས་དང་། ཡེ་ དྷར་ རྟེན་ བཞུགས། སྐུ་ འདྲ་ སྣ་ ཚོགས་ བཅས་ མང་ པོ་
བཞུགས། དུས་ཚེས་ དགེ་ བར་ རང་དགོན་འདུས་ཚོགས་ རིན་པོ་ཆེས་ རབ་
གནས་ལེགས་ པར་ གྲུབ། དཀྱིལ་ དུ་ དཀོར་ ཁང་ ཀ་ གཉིས་ གཅིག་ བཅས་
བཞེངས། དབུ་དཀོན་མཆོག་ཚུལ་ཁྲིམས་ཀྱི་ཞལ་བཀོད་ལྟར་ཚེས་བཅུ་ལྷ་ཁང་
བཞེངས་ནས། རྣམ་རྒྱལ་ཉི་མ་ནས་གུ་རུ་མཚོ་སྐྱེས་རྡོ་རྗེའི་སྨན་སྐུ་མི་ཚད་མ་
164



དང་། སྟོང་སྐུ་བཅས་བཞེངས།
སྤྱི་ལོ་༡༩༨༨ ས་འབྲུག་ལོར་བསྟན་འཛིན་རྒྱལ་མཚན་ནས་ཐུགས་འགན་
བཞེས་ནས་སྔོན་གྱི་དཀོན་མཆོག་ཕན་བདེས་བཞེངས་པའི་དྲི་མེད་མཆོད་རྟེན་
དེ། རང་དགོན་པའི་དབུ་བླ་རང་གྲོལ་ངེས་གསང་བསྟན་པའི་ཉི་མ་རིན་པོ་
ཆེའི་གདུང་རྟེན་དུ་བཞེངས། ཐིག་མཁན་དགེ་སློང་ཡེ་ཤེས་འབྱུང་གནས་དང་།
བློ་བཟང་འཇམ་དབྱངས་རྣམ་གཉིས་ནས་མཛད། ནང་བཞུགས་རྟེན་གཙོ།
རང༌གྲོལ་རིན་པོ་ཆེའི་ན་བཟའ་ཆ་ཚང་། ཚེམས་ བཅས་བཞུགས་པ་དང་།
༧སྐྱབས་མགོན་ཆོས་ཀྱི་སྣང་བའི་ཕྱག་གནང་ཐུབ་པ་གདན་འཛུགས་ གཙོས་
བྱིན་རྟེན་ཁག་རྣམས་བཞུགས། དེ་མིན་ལྷོ་རུ་མཆོད་རྟེན་གཉིས་དང་དོན་གྲུབ་
ཆོས་རྒྱལ་གྱི་ལྷ་ཁང་དུ་གསེར་གདུང་བཅས་བཞེངས། ནང་དུ་གཟུངས་ཞུགས་
དུ་རང་གྲོལ་སྐུ་ཐོག་རིམ་བྱུང་གི་བྱིན་རྟེན་སྐུ་ཚབ་བྱེ་མ་ཨ་ཀྲོང་དང་། སྟག་ཕུ་
པདྨ་བཛྲ་གྱི་དབུ་ཐོད་ཨ་རང་བྱུང་བཅས་བཞུགས། སྦྱིན་བདག་བསྟན་འཛིན་
རྒྱལ་མཚན་ནས་ཁུར་བླངས་ཏེ་རབ་གནས་ལེགས་པར་གྲུབ། ལོ་དེར་སེར་ཁོག་
ནས་སྦྱིན་བདག་འཇམ་དཔལ་གྱིས་ གཙོས་ པས་ རི་ དབང་སྐུ་ ཐོག་ གཉིས་ཀྱི་
གདུང་རྟེན་ཁང་བ་རྩེག་པ་བཞེངས། གཟུངས་ཞུགས་སུ་སྐྱབས་རྗེ་རི་དབང་
རིན་པོ་ཆེའི་ སྐུ་བལ་གྱི་རིང་བསྲེལ་ཁག་བཅས་བཞུགས། གཡས་སུ་བཤེས་
གཉེན་དོན་གྲུབ་རྒྱལ་པོའི་ལྷ་ཁང་ཉམས་གསོ་ཞུས་ནས་རྟེན་གཙོ་རྗེ་ཉིད་ཀྱི་སྐུ་
བཅས་བཞུགས།
འབུམ་པ་རྒྱས་བསྐྲུན།
བ་ལག་ཤེལ་དཀར་འབུམ་པ་རྒྱས་བསྐྲུན་དགོས་དོན་ནི་ཕྱི་ལྟར་མཆོད་
རྟེན་སེར་ ཁ་ གས་ པ་དང་། ནང་ལྟར་སྔར་གྱི་འབུམ་ པའི་ ཐིག་ ཏུ་འགྱུར་བ།
གསང་བ་ལྟར་ན་སྐྱབས་རྗེ་ རི་དབང་རིན་པོ་ཆེ་ཉིད་གཏེར་སྒྲོམ་རི་སྐོར་དུ་
165



ཕེབས་ནས་ ཨ་ ཕྱི་ཆོས་ཀྱི་སྒྲོལ་མའི་བླ་མཚོ་ནས། ད་ལྟའི་འབུམ་ པའི་ བཟོ་
དབྱིབས་དང་ མཐའ་ སྐོར་ དུ་ ཁང་ པ་བཅས་ གསལ་ བར་ གཟིགས། ལྷག་ ཏུ་
༡༩༨༨ལོ་ས་འབྲུག་ལོའི་ཟླ་བ་གསུམ་པའི་ཚེས་བརྒྱད་ཀྱི་དགོང་མོ་དགོན་པར་
ཞབས་བསྐོར་དུ་ཕེབས་ནས་ཀེ་རུའི་གྲྭ་ཤག་ འོག་གི་རྡོ་ལེབ་ལ་སྐུ་ངལ་ གསོ་
སྐབས། ཉི་མ་ནུབ་རིར་རྒས་ལ་ཉེ་བའི་ཉི་ཟེར་དང་འདྲེས་ཞིང་ཐུགས་འུར་
བའི་རྣམས་པ་ཟང་ཐལ་ཆེན་པོའི་ངང་ལ་ད་ལྟའི་འབུམ་པའི་བཟོ་དབྱིབས་འདི་
ལམ་མེར་མཇལ། ཚེས་དགུ་ལ་ཆ་ཆུང་རེ་བཞི་ལས་མ་བརྒལ་བ་ཐེག་ཆེན་
བརྒྱད་དང་ལྡན་པ་ངོ་མཚར་བ་མཛད། ༧སྐྱབས་མགོན་ཆོས་ཀྱི་སྣང་བར་སྤྱན་
གཟིགས་ཕུལ་པས་ལེགས་སོ་དང་བཅས་ལྷ་གོས་སྲིད་ན་རིང་བ་བསྩལ། སྤྱི་ལོ་
༡༩༩༣ ཆུ་སྤྲེལ་ལོ་ཟླ་བ་དགུ་པའི་ཚེས་ཉི་ཤུ་གཉིས་ལ་ལས་གྲྭ་ལེགས་གྲུབ་ཡོང་
ཕྱིར་མགོན་ཁང་གསར་དུ་བཙུགས། སྤྱི་ལོ་ ༡༩༩༣ཆུ་བྱ་ལོར་དབུ་བསྟན་པ་
དར་རྒྱས་དང༌། སྤུ་ཐི་དཀོན་མཆོག་རྒྱལ་མཚན་རྣམ་གཉིས་ཀྱིས་ལས་ཀའི་
འགན་འཁུར་བྱ་རྒྱུའི་བཀའ་གནང་ནས་ལོ་གཅིག་རིང་མཆོད་རྟེན་གྱི་ཕྱིའི་བཟོ་
དབྱིབས་རྣམས་ཡོངས་སུ་གྲུབ། དེའི་ཕྱི་ལོ་ལ་བཅུ་གསུམ་འཁོར་ལོ་སོགས་
གསེར་འབུལ་བ་དང་། དེའི་ཕྱི་ལོ་ནང་བཞུགས་ལྷ་རྟེན་རྣམས་ཀྱང་བཞེངས་
གྲུབ། སྔར་གྱི་བསྐོར་ ཁང་མལ་དེར་སྨྱུང་གནས་ ལྷ་ ཐང་ཀ་བ་བཞི་དང་སྒོ་
འཕྱོར་ཀ་བ་གཉིས་བཅས་བཞེངས།
ལོ་ལྟར་ཆོས་ཕྱོགས་མཛད་སྒོ།
སྤྱི་ལོ་ ༡༩༩༣ རབ་བྱུང་བཅུ་བདུན་ཆུ་སྤྲེལ་ལོ་ཟླ་བ་དགུ་པའི་ཚེས་ཉི་ཤུ་
གཉིས་ཀྱི་སྟོན་པ་ལྷ་ལས་བབས་པའི་དུས་ཆེན་ཉིན། མགོན་ཁང་དངོས་སུ་
བཙུགས་པས། མགོན་ཁང་བླ་མ་དང་པོ་དབུ་དཀོན་མཆོག་མཐར་ཕྱིན་དང་
དབུ་བསྟན་འཛིན་ཚུལ་ཁྲིམས་རྣམ་གཉིས་བཞུགས། ཟླ་རེའི་ཚེས་བཅོ་ལྔ་ལ་ཟླ་
166



བསང་། ཚེས་བཅུ་ལ་པདྨའི་ལྗོན་ཤིང་དབུ་འཛུགས་སྐབས། དབུ་རྒན་དཀོན་
མཆོག་ཚུལ་ཁྲིམས་ནས་ཕྱག་ལེན་བཀའ་ཁྲིད་དང་སྦྲགས་གསུངས། བོད་ཟླ་
དང་པོའི་ཚེས་བཅོ་ལྔ་ཉིན་རང་དགོན་གྱི་འདུས་ཚོགས་ལྷན་རྒྱས་འབུམ་པར་
ཕེབས་ནས་ཆོ་ག་རེས་མོས་སམ་གང་འདོད་ཀྱི་ཚོགས་བརྒྱ་དང་། སྟོང་ཚོགས།
འབུམ་ཚོགས་དང་། མཁན་སྤྲུལ་མཆོག་ནས་སྒྲུབ་ཐབས་རྒྱ་མཚོའི་དབུ་ནས་
རིམ་པར་བཀའ་དབང་གནང༌། ཤེལ་རྩེ་འབུམ་པར་མཇལ་ཁ་ཞུས། ཤེལ་རྩེ་
འབུམ་པ་གདན་འདྲེན་དང་འབུམ་པར་ཁྲུས་གསོལ་དང་རབ་གནས་གནང་།
ཤིང་ཕག་ལོ་ནས་བཟུང་ཟླ་དགུ་པའི་ཚེས་བཅོ་ལྔ་དང༌། ཟླ་བ་དྲུག་པའི་ཚེས་
བཅོ་ལྔ་གཉིས་ལ་ལོ་ལྟར་ཚོགས་བླ་རིམ་བྱོན་ནས་སྨྱུང་གནས་བླ་མ་མཛད་ནས་
ཚོགས།
སྐུ་གསུང་ཐུགས་རྟེན། །
བ་ལག་ཤེལ་དཀར་འབུམ་ཆེན་གྱི་རྟེན་ནི་ཆོས་ལུགས་རིས་སུ་མ་འཆིས་
པའི་བོད་གངས་ཅན་ཀྱི་ཡུལ་འདིར་བཀའ་དྲིན་བླ་ན་མེད་པ་གཞལ་བར་དཀའ་
བ་ཤ་ སྟག་ཡིན་ཞིང༌། དེ་མཚུངས་རིས་མེད་སེར་སྐྱ་ཕོ་མོ་རྣམས་ཀྱིས་ཕྱག་
བསྐོར་མཆོད་འབུལ་བྱ་ཡུལ་གཙོ་བོ་ཞིག་ཡིན། མཆོད་རྟེན་གོང་ཐོག་ཏུ་ཕྱོགས་
བཞི་དབུས་དང་བཅས་ཤར་དུ་རྡོར་སེམས། ལྷོར་རིན་འབྱུང༌། ནུབ་ཏུ་སྣང་
བ་མཐའ་ཡས། བྱང་དུ་དོན་ཡོད་གྲུབ་པ། དབུས་སུ་རྣམ་པར་སྣང་མཛད་
བཅས་བཞུགས་པས་སངས་རྒྱས་རྣམས་ཀྱིས་མཛད་པ་འཕྲིན་ལས་ཐམས་ཅད་
ཡེ་ཤེས་ལྔར་མ་འདུས་པ་མེད། དེའི་ཤོད་ཀྱི་བང་རིམ་ལ་འདས་པའི་སངས་
རྒྱས་མར་མེ་མཛད། མ་འོངས་སངས་རྒྱས་བྱམས་པ་མགོན་པོ། ད་ལྟའི་སངས་
རྒྱས་ཤཱཀྱ་ཐུབ་པ། སློབ་དཔོན་པདྨ་འབྱུང་གནས། མཁན་ཆེན་བོ་དྷི་སཏྭཱ།
རྒྱལ་པོ་ཁྲི་སྲོང་ལྡེའུ་བཙན། ཆོས་སྐུ་རྡོ་རྗེ་འཆང་ཆེན། ཏེལླི་ཤེས་རབ་བཟང་
167



པོ། ནཱ་རོ་ཡེ་ཤེས་དངོས་གྲུབ། མར་པ་ཆོས་ཀྱི་བློ་གྲོས། མི་ལ་བཞད་པ་རྡོ་རྗེ།
དྭགས་པོ་ཟླ་འོད་གཞོན་ནུ། ཕག་གྲུ་རྡོ་རྗེ་རྒྱལ་པོ། སྐྱོབ་པ་འཇིག་རྟེན་གསུམ་
མགོན། རིག་འཛིན་ཆོས་ཀྱི་གྲགས་པ། སྐྱབས་མགོན་འཕྲིན་ལས་བཟང་པོ།
སྤྱན་རས་གཟིགས། འཇམ་དཔལ་དབྱངས། ཕྱག་ན་རྡོ་རྗེ། བོད་རྒྱལ་གཉའ་
ཁྲི་བཙན་ པོ། ལྷ་ ཐོ་ ཐོ་ རི་ གཉན་ བཙན། ཆོས་ རྒྱལ་ སྲོང་ བཙན་ སྒམ་ པོ།
བཙུན་མོ་འུན་ཤིང་ཀོང་ཇོ། བལ་མོ་བཟའ་ཁྲི་བཙུན། ཇོ་བོ་རྗེ། འབྲོམ་སྟོན་
རྒྱལ་བའི་འབྱུང་གནས། རྔོག་ལེགས་པའི་ཤེས་རབ། མགོན་པོ་ཚེ་དཔག་མེད།
གཙུག་གཏོར་རྣམ་རྒྱལ། རྗེ་བཙུན་སྒྲོལ་མ་དཀར་མོ། རྗེ་ཙོང་ཁ་པ། མཁས་
གྲུབ་རྗེ། རྒྱལ་ཚབ་རྗེ། དགེ་བཤེས་སྣེའུ་ཟུར་པ། སྣུབས་ཆེན་སངས་རྒྱས་ཡེ་
ཤེས་བཅས་རིམ་པར་གཡས་བསྐོར་དུ་བཞུགས།།
དེ་འོག་གོང་རིམ་འོག་མ་ལ། བསིལ་བའི་ཚལ་ཆེན་མོ། སོ་སོར་འབྲངས་
མ། རྨ་བྱ་ཆེན་མོ། སྟོང་ཆེན་མོ། གསང་སྔགས་རྗེས་སུ་འཛིན་མ་བཅས་གྲྭ་
ལྔའི་ལྷ་ ཚོགས་ བཞུགས་ པས་ རྒྱལ་ཁམས་སྤྱི་དང་ཡུལ་ ཕྱོགས་ འདིར། དུས་
མཐའི་རིམས་ནད་འཇོམས་པའི་གཉེན་པོ་རུ་བཞུགས། དེ་ནས་ཡི་དམ་འཁོར་
ལོ་བདེ་མཆོག རྟ་ཕག་ཡབ་ཡུམ། བསྟན་སྲུང་ཡེ་ཤེས་མགོན་པོ། ཨ་ཕྱི་ཆོས་
ཀྱི་སྒྲོལ་མ། དགྲ་ལྷ་དཔེ་ཧར་ཆེན་པོ། ཆོས་སྐྱོང་རྩེའུ་དམར། དཔལ་ལྡན་ལྷ་
མོ། དགྲ་ལྷ་གེ་སར་རྒྱལ་པོ། ཡུལ་སྐྱོང་ནགས་ལྷ་ཛམ་བྷ། གནས་སྲུང་གྲིབ་
བཙན་ཆེན་པོ་བཅས་བཞུགས།
དོན་གྲུབ་ཆོས་རྒྱལ་ལྷ་ཁང་དུ། རྟེན་གཙོ་བཤེས་གཉེན་དོན་གྲུབ་རྒྱལ་
པོའི་སྨན་སྐུ་ལོ་བརྒྱད་ཙམ་དང་། སྟོན་པ་ཐུབ་པའི་དབང་པོའི་སྐུ་བྱིས་ཚད་མ།
སྐྱོབ་པའི་ལི་སྐུ། དེ་མིན་རྡོ་རྗེ་འཆང་། སྒྲོལ་མ་སྔོན་པོ། ཕྱག་རྡོར། རྗེ་ཙོང་
ཁ་པ་བཅས་བཞུགས། གསུང་རྟེན་དུ་རྒྱལ་བའི་བཀའ་འགྱུར་ཆེན་མོ། ཐུགས་
168



རྟེན་དུ་གསེར་གདུང་ཆེན་མོ་བཅས་བཞུགས།
སྨྱུང་གནས་ལྷ་ཁང་།
རྟེན་གཙོ་གྲུབ་དབང་རིན་པོ་ཆེའི་ཐུགས་དམ་གྱི་རྟེན་སྤྱན་རས་གཟིགས་
དཔལ་མོ་ལུགས་བཅུ་གཅིག་ཞལ་སྨན་སྐུ་ཐོག་ཚད་མ་འདི་ནི། གྲུབ་དབང་
དཀོན་མཆོག་ཆོས་བཟང་རིན་པོ་ཆེས་མ་ཡུམ་གྱི་དགོངས་རྫོགས་དང་དེ་མིན་
བསྟན་འཛིན་སྐྱེས་བུའི་ཞབས་བརྟན་དུ་སྤྱི་ལོ་ ༡༩༩༥ ཤིང་མོ་ཕག་གི་ལོར་
བཞེངས་ནས། ཟླ་བ་དགུ་པའི་ཚེས་བཅུ་ལ་རབ་གནས་རྒྱས་པར་རྗེ་ཉིད་ཀྱིས་
འབུམ་པ་དང་མཉམ་དུ་མཛད། ཚེས་བཅུ་གསུམ་ལ་བསྙེན་གནས་སྨྱུང་གནས་
གྲལ་འཛིན་དང་བཀའ་ཁྲིད་བཀའ་ལུང་གནང་། དེ་ནས་བཟུང་ལོ་བརྒྱད་རིང་
གྲུབ་དབང་རིན་པོ་ཆེ་ནས་སྨྱུང་གནས་བླ་མ་མཛད་པས་བྱིན་རླབས་ཆེ། གཡོན་
དུ་སྤྱན་རས་གཟིགས་ཕྱག་བཞི་པ་དེ་ཡང་མཉམ་དུ་བཞེངས། དེའི་གཡོན་དུ་ནཱ་
རོ་མཁའ་སྤྱོད། རྟེན་གཙོའི་གཡས་ཀྱི་སྐྱོབ་པ་རིན་པོ་ཆེའི་སྐུ་འདི་གྲུབ་དབང་
རིན་པོ་ཆེའི་སྐུ་མཆེད་ཀྱི་དགོངས་རྫོགས་སུ་བཞེངས་ཤིང་། གཟུངས་ཞུགས་ལ་
སྔོན་གྱི་སྐྱོབ་པའི་གཟུངས་དབྱིབས་ཁྱད་པར་ཅན་དེ་བཞུགས། །
དེའི་གཡས་སུ་སྐྱབས་རྗེ་རི་དབང་རིན་པོ་ཆེས་གསེར་ཟངས་ཀྱི་གུ་རུ་སྣང་
སྲིད་ཟིལ་གནོན་དང་རྟོགས་ལྡན་རྣམ་རྒྱལ་ཉི་མ་ནས་གུ་རུ་གཙོ་འཁོར་གསུམ་
གསེར་ཟངས་ལས་གྲུབ་པ་གྲུ་ཚད་མ་དང་། སངས་རྒྱས་ཡེ་ཤེས་ནས་ ཁུར་
བླངས་ཏེ། ཞི་ཁྲོ་དམ་པ་རིགས་བརྒྱའི་སྐུ་ཆ་ཚང་། སྐྱབས་མགོན་རིན་པོ་ཆེའི་
བཞུགས་ཁྲི། སྨྱུང་གནས་ཉེར་འཁོ་ཆ་ཚང་བཅས་བཞུགས།
ཚེས་བཅུ་ལྷ་ཁང་ངམ་གུ་རུ་ལྷ་ ཁང་ཞེས་དང་དེ་མིན་སྲུང་མ་ཁང་ནི།
རྟེན་གཙོ་གུ་རུ་སྣང་སྲིད་ཟིལ་གནོན་གསེར་ཟངས་ལས་གྲུབ་པ་འདི་ཉི་གྲགས་
རིན་པོ་ཆེས་གུ་རུ་སྟོང་སྐུ་བཞེངས་བ་དེའི་གྲས་ཡིན་ཞིང་། རྣལ་འབྱོར་པ་ངག་
169



དབང་རྡོ་རྗེ་ནས་དང་པོ་འབུམ་པ་བཞེངས་སྐབས་སུ་ཕུལ། རྟོགས་ལྡན་རྣམ་
རྒྱལ་ཉི་མ་ནས་སློབ་དཔོན་རིན་པོ་ཆེའི་སྨན་སྐུ་མི་ཚད་མ། དེ་མིན་གུ་རུ་སྟོང་སྐུ།
སྒྲོལ་མའི་སྐུ་གཉིས། འཇམ་དཔལ་དབྱངས། ཚེ་དཔག་མེད། རིན་ཆེན་
འབྱུང་ལྡན། སྒྲོལ་མ་པད་འཁོར་མ། རྩེ་དགོན་པའི་མཁན་པོ་དོན་གྲུབ་བདེ་
ཆེན་གྱིས་གསེར་ཟངས་རྒྱལ་ཆེན་སྡེ་བཞི། དེ་མིན་སྐུ་འདྲ་གསར་པ་ཐང་སྟོང་
རྒྱལ་པོ། ཐུབ་པའི་ སྐུ་ཆེ་ཆུང་བཞི། གུ་རུ་ཆེ་ཆུང་གཉིས། གུ་རུ་དྲག་པོ།
སྒྲོལ་ལྗང་། གསུང་རྟེན་དུ་བཀའ་འགྱུར། ཆོ་ག་སྣ་ཚོགས། མགོན་ཁང་བླ་
མའི་ཉེར་སྤྱོད་ཆ་ཚང་བཅས་བཞུགས།
རྡོ་རྗེ་ཕག་མོའི་ལྷ་ཁང་།
ལྷ་ཁང་འདི་འགོམ་བ་ལག་དགོན་གྱི་སྐབས་སུ་ཡོད་པ་ཞིག་ཡིན་ལ། ཕག་
མོའི་མགོན་ཁང་ཡིན་ཞེས་གསུངས། རྟེན་གཙོ་རྡོ་རྗེ་ཕག་མོ་དེ་སྔོན་སོག་དམག་
སླེབས་སྐབས་གསུངས་བྱོན་པའི་གྲས་ཡིན་ཞེས་བཤད་སྲོལ་དང་། དགོན་རྙིང་
དགོན་གསར་དུ་སྤོ་སྐབས་གསུངས་བྱོན་ནས་ང་མི་འགྲོ་འགྲོ་དོན་གནས་འདིར་
ཡོད་གསུངས་པས་གཞག་པ་ཞིག་ཡིན། དེ་རྗེས་ནགས་ཤོད་དུ་འབྲུམ་ནག་གི་
རིམས་ནད་མཆེད་སྐབས། ཕག་མོས་བཞེས་ནས་སྐུ་ལ་འབྲུམ་ནག་ཐོར་བ་བྱུང་
བས་རིམས་ནད་ཆད་ཅེས་དང་། དེ་མིན་རྗེ་ཕག་གྲུའི་བཞུགས་ཁྲི་ས་ཁྲི་དམར་
པོ་བཅས་བྱིན་རླབས་ཆེ་བ་བཞུགས། །
དེ་རྗེས་རིག་གསར་སྐབས་སྤྱི་དང་མཚུངས། སྤྱི་ལོ་ ༡༩༨༧ལོ་འགོམ་
ཡུལ་པའི་སྔགས་འཆང་མཐུ་ཆེན་ཡེ་ཤེས་ཞེས་འཇིམ་བཟོ་ལ་མཁས་ཤིང༌། ལྷ་
མོ་ཀུ་རུ་ཀུ་ལེར་ལ་གྲུབ་པ་ཐོབ་པ། སྨན་རྩིས་ཀུན་ལ་མཁས་ཤིང་ནུས་ལྡན་དེའི་
སློབ་མ་སྔགས་འཆང་དྲི་མེད་འོད་ཟེར་ནས་ཉམས་གསོ་ཞུས་ནས་རྟེན་གཙོ་ཕག་
མོ་དང་། སྤྱན་རས་གཟིགས་བཅུ་གཅིག་ཞལ་བཅས་བཞེངས་བ་སོགས་མཛད་
170



ཡོད།
ཤེལ་དཀར་འབུམ་པའི་གནས་ཀྱི་
ཕན་ཡོན་དང་སྐོར་ཚད།
གནས་ཀྱི་ ཕན་ ཡོན་ སོགས་ རྒྱས་ པར་ ནི། འགོམ་ དགོན་ཆོས་འཁོར་
བྱམས་པ་གླིང་དགོན་པར་བཞུགས། སྟོད་གངས་རིན་པོ་ཆེ་དང་སྨད་ཁ་བ་
དཀར་པོ། བར་བ་ལག་འབུམ་པ་གསུམ་ལ་གནས་ཡིག་རྒྱས་བསྡུས་གསུམ་ལས་
འབྲིང་བ་དེ་གནས་འདིར་ཡོད་པ་དེ་ཡིན་ཅེས་བཤད། སྨད་ཚོང་ཇ་པ་ཞིག་
གིས་དེ་ཤེས་ནས་འབུམ་པའི་ལྷ་གཉེར་ལ་མཇལ་ཁ་ཞུ་བར་ཞུས་པས། དགོན་
པར་ཡོད་ཅེས་གསུངས། ཁོང་གིས་དགོན་པར་སོང་ནས་ཞག་གཅིག་གཡར་
བར་ཞུས་པས་ཕྱི་ཉིན་གར་སོང་མེད་པར་གྱུར་ནས་བརླག དེ་རྗེས་གོས་ཆེན་
སེར་པོའི་རྒྱབ་ ཤ་ཅན། ཚེས་བཅུ་ལྷ་ཁང་གི་ལྡེབས་བྲིས་ནས་བཤུས་པ་དུས་
ཆེན་ཁག་ལ་གནས་ཆེན་གང་ཞིག་འཕྲོད་མིན་སྐོར་གསལ་བར་བཤད་པ་དེ་དུས་
འགྱུར་སྐབས་འབུམ་པའི་ལྷ་གཉེར་སོག་པོ་འགུར་སྐྱབ་ཀྱིས་མ་ཎི་རྡོ་ཕུང་བར་
བསེང་ན་སྦས་ཀྱང་རྗེས་སུ་མ་རྙེད། །
གནས་མཆོག་འདི་ཉིད་གནས་ཆེན་སྟོང་གི་གོང་ང་། གནས་ཕྲན་སྟོང་གི་
ཨ་མ་ཡིན་ཞེས། རྟ་ལོ་ལ་གངས་རིན་པོ་ཆེ། ལུག་ལོ་ལ་གནམ་མཚོ། སྤྲེལ་ལོ་
ལ་ཙཱ་རི་དང་ཞོ་སྟོད་གཏེར་སྒྲོམ་སོགས་འཕྲོད་པ་དང༌། དེ་དང་མཚུངས་པར་
དུས་ཚེས་དགེ་བར་གནས་མགྲོན་ཕེབས་པས་གནས་ཆེན་ཁག་དང་འཇའ་འོད་
གྱིས་སྦྲེལ་ཞིང༌། མཚན་ལྟས་བཟང་བས་ངོ་མཚར་ཆེ། གནས་མཆོག་འདི་ཉིད་
སྐོར་ཚད་ལ་བསྐོར་བ་ ཉིས་སྟོང་ལྔ་བརྒྱ། ཕྱག་བསྐོར་ཉེར་ལྔ། སྒྲིག་ཕྱག་
གཅིག་བཅས་འཚལ་ཞིང་། ལུས་དད་པས་ཕྱག་དང་བསྐོར་བ། ངག་དད་པས་
171



སྙིང་པོ་དང་བསྟོད་ཚིག སེམས་དད་ པས་མི་ཕྱེད་པའི་དད་པ་དང་བཅས་
བསྐོར་ན། གནས་ སྐབས་ ཉེར་འཚེ་མཐའ་དག་ཞི་ནས། མཐར་ཐུག་རྣམ་
མཁྱེན་རྒྱལ་བའི་གོ་འཕང་དམ་པར་བགྲོད་པར་གསུངས། ལྷག་པར་དུ་དགེ་
བཤེས་སྣེའུ་ཟུར་པ་ཆེན་པོས་བྱིན་གྱིས་རླབས་པས་མཛེ་ནད་དང་ས་བདག་ཀླུ་ཡི་
གནོད་པ་སོགས་འགོས་ནད་ཀུན་དང༌། འཇིགས་པ་བརྒྱད་དང་བཅུ་དྲུག་གིས་
མི་ཚུགས་ཤིང༌། གནས་འབྲེལ་ཙམ་གྱིས་ངན་སོང་གི་སྐྱེ་གནས་ལས་གྲོལ་བ་
དང༌། གནས་འདིའི་བྱིན་རླབས་ཀྱིས་འགོམ་བར་ཡང་ཞེས་བར་དོ་ཡང་ཞིང་
མཛེ་ནད་ཀྱི་མི་ཚུགས་པ་སོགས་ཕན་ཡོན་བརྗོད་ལས་འདས། །
སྔོན་དུས་སུ་རྡོ་ལ་བརྐོས་པའི་ལོ་རྒྱུས་སམ་དག་སྣང་རྒྱས་བསྡུས་གཉིས་
བཞུགས། དེ་ནི་གནས་འདིར་གནས་འབྲེལ་དུ་ཕེབས་པའི་སྐྱེས་ཆེན་རྣམས་
ཀྱིས་དག་པའི་སྣང་བར་སྣང་སྲིད་དག་པ་རབ་འབྱམས་དུ་ཤར་བའི་ངང་ནས་
གསུངས་པ་ཞིག་ལས་ལོ་རྒྱུས་དངོས་སུ་འདྲེན་པ་ནི་ཅུང་མི་བདེ་བ་ཞིག་ཡིན་ཏེ།
རྡོ་བརྐོས་ཅུང་ཆེ་བ་དེ་ནི་རབ་བྱུང་བཅུ་གཅིག་པའི་ནང་དུ་བྱུང་བའི་གཏེར་
སྟོན་པ་གྲྭ་སྒོམ་ཞིག་པོ་བཛྲ་ཞེས་པ་གནས་འདིར་ཕེབས་པ་དང་། ཉག་གདོང་
དགེ་བསྙེན་དམ་ལ་བཏགས་ནས་གསོལ་ཁ་བརྩམས། ཁོང་གི་དག་སྣང་བྱུང་
བའི་གནས་ཚུལ་རྡོ་ལ་བཀོད་པ་ཞིག་ཡིན་ཏེ། པདྨ་བཀའ་ཐང་ལྕགས་པར་ཤོག་
གྲངས་༥༦༦རེ་དྲུག་དང་། གཏེར་སྟོན་བརྒྱ་རྩའི་རྣམ་ཐར་དཔེ་གཟུགས་ཤོག་
གྲངས་༥ ༥དང་དེ་མིན་གུ་བཀྲའི་ཆོས་འབྱུང་སོགས་རྙིང་མའི་ཆོས་འབྱུང་ཁག་
ལས། ཨོ་རྒྱན་རིན་པོ་ཆེའི་གཏེར་ལུང་ལས། དུས་ནི་ལོ་རེ་ལོ་རེས་ངན་དུ་
འགྲོ༔ མཁན་པོ་བྱས་ནས་གྲོང་དུ་ཚོགས་དབང་བསྐུར༔ ལྐོག་ཏུ་བུ་མེད་ཁྱི་
ཕག་ཙམ་པ་འབྱུང༔ སྡེ་འཁྲུག་ནང་དམེ་རྒྱབ་རྟེན་དུག་ལ་རེ དབུ་ཚལ་
གསེར་ཁང་སྦས་པའི་གཏེར་ཁ་འདི༔ མི་བཞག་འདོན་པའི་རྟགས་དེ་བསྟན་
172



ན་བྱུང༔ གྲྭ་སྒོམ་ཆོས་ཀྱི་རྡོ་རྗེ་ཞེས་བྱ་འབྱུང༔ ཞེས་གསང་སྔགས་ཀྱི་སྒྲུབ་པ་
ཁག་དང་བཀའ་དབང་རྣམས་སྔོན་དུས་སུ་ཤིན་ཏུ་གསང་བ་མཛད་ཀྱང་། བོད་
ཀྱི་ཆེན་པོ་འགས་ཁྲོམ་དུ་དབང་བསྐུར་རྒྱུད་བཤད་ཀྱི་སྲོལ་གཏོད་ནས་དམ་མེད་
དང་དམ་ཚིག་གང་ཡང་མི་ཤེས་པའི་སློབ་མ་ཤིན་ཏུ་མང་ཞིང་གསང་སྔགས་
འཆོལ་བའི་དུས་རྟགས་ཐམས་ཅད་ཡོངས་སུ་ཚང་བའི་སྐབས་དེར། རྒྱལ་སྲས་
ལྷ་རྗེའི་སྐྱེ་མཐའ་ལྔ་པ་ཕྱུང་ནག་ཤཱཀྱ་དར་གྱི་ཡང་སྲིད་དྲུག་པ་ལྷོ་ཁ་གྲྭ་ནང་དུ་སྐུ་
འཁྲུངས་པས་གྲྭ་དང་། ་རྟེན་སྔགས་འཆང་ཡིན་པས་སྒོམ་པ། མཚན་ཆོས་ཀྱི་
རྡོ་རྗེ་ཞུ་བས་གྲྭ་སྒོམ་ཆོས་ཀྱི་རྡོ་རྗེ་ཞེས་ཞུ། ཁོང་གིས་གཏེར་ནས་འགུར་དྲག་ཀི་
ལ་ཡ་དང་། འཇིག་རྟེན་མཆོད་བསྟོད་དང་དཔེ་ཧར་ལས་རྒྱུད་བཅས་གཏེར་
་ནས་སྤྱན་དྲངས་བ་དང༌། གནས་འདིར་ཕེབས་པ་ཡིན། ཆོས་རྡོར་བྱ་བའི་
གཏེར་སྟོན་གཅིག་ནང་ཆེན་སྒོམ་སྡེར་སྐུ་འཁྲུངས་ཤིང་དེ་ནི་ཆེས་སྔ་མོ་ནས་ཡིན་
པར་གཏེར་སྟོན་བརྒྱ་རྩའི་རྣམ་ཐར་དུ་གསལ། འོ་ན་ལྷོ་ཁ་ནས་ཡིན་པ་དེ་གང་
གི་ཤེས་ཞེ་ན། འགོམ་དགོན་པའི་ཉག་སྡོང་བསང་གསོལ་རྗེ་འཕྲིན་ལས་བཟང་
པོས་མཛད་པའི་ཤིང་པར་ལས། རིག་འཛིན་གྲྭ་སྒོམ་ཆོས་ཀྱི་རྡོ་རྗེས་མཛད་པའི་
གསོལ་ཁ་ཉིད་ལ་གཞི་བཞག་ནས་ཅུང་ཟད་མང་དུ་བཏང་བ་ཡང་། སླར་རིག་
འཛིན་ཉིད་ལ་གཟིགས་སུ་ཕུལ་ཞིང་ཞལ་གྱི་སྐུ་བགད་གཏོང་ཏེ་ལེགས་འདུག་
གསུངས་ནས། འདི་ཡང་ཆོས་འཁོར་བྱམས་པ་གླིང་གི་བྱ་འདབས་སུ་བྲིས་པ་
དགེ་བར་གྱུར་ཅིག་ཅེས་གསུངས་པས་འགོམ་དགོན་ཁྱུང་རིའི་ཀླད་དུ་སྤོས་པའི་
འཇུག་ཏུ་ཡིན་ཞིང༌། རིག་འཛིན་ཉིད་ལ་གཟིགས་སུ་ཕུལ་ཞེས་གཏེར་སྟོན་དེ་
ཉིད་འབུམ་པར་བཞུགས་པའི་དུས་ཡིན་པ་དངོས་སུ་རྟོགས་ཐུབ། གནས་རྡོ་
དེའི་སྟེང་དུ། ཚེ་ལོ་སུམ་བཅུའི་ཁ་རལ་དུས། གླང་ལོའི་སྟོན་ཟླ་བར་མ་ལ།
སྣུབས་ལ་གདམས་པ་ཕོག་པ་ཡིན། འབྲེལ་ཐོག་ཡོན་ཏན་མཐའ་ལས་འདས།
173



པདྨ་འབྱུང་དང་ཌཱ་ཀིའི་རིགས། གྲྭ་སྒོམ་ཞིག་པོ་བཛྲ་དང༌། ཌཱ་ཀི་དབྱིངས་
ཕྱུག་དཀར་ མོ་ ཡི། གསང་ བའི་ གནས་ བཤད་ སྨོན་ ལམ་ གྱིས། ཞེས་ པས།
གཏེར་སྟོན་ཉིད་སྣུབས་ཆེན་གྱི་རྣམ་འཁྲུལ་དང་། རིག་མ་དེ་ཉིད་མཁའ་འགྲོ་
མ་ཡིན་ པར་ གསུངས། གནས་འདིའི་ཉེ་སྐོར་ དུ་ བཀའ་ བབས་ གཏེར་ཆེན་
འགའི་ལས་འཕྲོ་ཡོད་པ་དང༌། གླང་ལོ་སྟོན་ཟླ་ར་བ་ཞེས་སྤྱི་ལོ་ ༡༦༨ ༥རབ་
བྱུང་ བཅུ་ གཅིག་ པའི་ ཤིང༌ གླང་ལོའི་ཧོར་ ཟླ་ བདུན་ པའི་ནང་ དུ་ སྣུབས་ལ་
གདམས་པ་ཕོག་ཞེས་དེ་ནས་བཟུང་བྱིན་རླབས་དང་ནུས་པ་མཐོ་རུ་བཏང་བའི་
སྐད་ཡིན།
གནས་རྡོ་ཆུང་ངུ་དེ་ནི། གུ་བཀྲའི་ཆོས་འབྱུང་ལྕགས་པར་ཤོག་གྲངས་
༨༦༩ལས། གདན་རབས་གཉིས་པ་གཏེར་ཆེན་ཆོས་ཀྱི་རྒྱལ་པོ་མཚུངས་མེད་
རིག་འཛིན་ཆེན་པོ་དེ་ཉིད་ཀྱི་སྐུ་གསུང་ཐུགས་ཀྱི་སྲས་མཆོག་ཁམས་གསུམ་ཆོས་
ཀྱི་སྒྲོན་མེ། རྒྱལ་སྲས་སེམས་པ་ཆེན་པོ་ཨོ་རྒྱན་བསྟན་འཛིན་གྲགས་པའམ་གུ་
རུ་བསོད་ནམ་བསྟན་འཛིན་ཞེས་དང་། ཤོག་གྲངས་༨༦༨ ལས། སྐུ་མཚམས་
དང་བཅད་རྒྱ་ཁོ་ན་ལ་ཆིག་སྒྲིལ་མཛད། སྒྲུབ་གནས་ཀྱང་། མེ་འབར་ཕུག་
དང༌། ཕུག་ནག་རྡོ་རྗེ་སྙིང་རྫོང་རྣམས་སུ་གནས་འབྲེལ་རེ་ཙམ་ལས། གཙོ་
ཆེར་སེར་བཀྲ་ཤིས་སྟེང་དུ་བཞུགས། ཞེས་པས། རབ་བྱུང་བཅུ་གཉིས་པའི་
ནང་དུ་མེ་འབར་སྒྲུབ་ཕུག་ཏུ་གནས་འབྲེལ་དུ་ཕེབས་སྐབས། བ་ལག་འབུམ་
པར་གནས་འབྲེལ་དུ་བཞུགས་པའི་ཉམས་སྣང་རྡོ་ལ་བཀོད་པ་ཡིན་ཏེ། གུ་རུ་
བསོད་ནམས་བསྟན་འཛིན་ཆེན་པོ་ཞེས་པ་རྒྱལ་སྲས་སྐུ་ཕྲེང་དང་པོའི་མཚན་གྱི་
རྣམ་གྲངས་སོ།
174



༄༅།།ནགས་ཤོད་འགོམ་དགོན་ཆོས་འཁོར་
བྱམས་པ་གླིང་།
ན་མོ་གུ་རུ་བཛྲ་དྷ་ར་ཡ།
མི་བརྗེད་ཞིང་གི་འདྲེན་པ་ཟས་གཙང་སྲས།
ཞིང་འདིར་བསམ་བཞིན་འགྲོ་བའི་སྐུར་བསྟན་ནས།
གང་ལ་གང་འདུལ་ཐེག་པ་སྣ་ཚོགས་མཐའ།
བསྟན་ནས་བྱུང་བ་རྒྱ་ཆེན་སྤྱོད་རྒྱུད་དང་། །
ཟབ་མོ་ལྟ་རྒྱུད་སོ་ཐར་སྡོམ་རྒྱུད་དང་།
བཀའ་བབས་བྱིན་རྒྱུད་རྟོགས་པ་དོན་གྱི་རྒྱུད།
ཉམས་ལེན་བྱིན་རླབས་བརྒྱུད་པ་དྲུག་ལྡན་ཀུན།
གཅིག་རྒྱུད་འགྲོ་མགོན་རྒྱལ་བའི་དབང་པོར་འདུད།།
སྒྲུབ་བརྒྱུད་ཀི་ལ་ཤ་རིའི་ཕྲག་པ་ནས།
འཇིག་མེད་སྨྲ་བའི་དབང་ཕྱུག་སེང་གེ་ཡིས།
ནག་ཕྱོགས་གཅན་གཟན་ཚོགས་རྣམས་འདར་ཞིང་གཡོ།
སྐྱུ་ར་ཆོས་ཀྱི་གྲགས་པའི་ཞབས་ལ་འདུད།
རིན་ཆེན་དཔལ་གྱི་གདན་ས་བྱང་གླིང་དུ།
སྒྲུབ་པའི་གཙུག་ནོར་ནགས་ཤོད་སྨན་ལྗོངས་སུ།
དོན་བརྒྱུད་བསྟན་པ་ཆེས་ཆེར་གསལ་བའི་མགོན།
གྲུབ་པའི་དབང་པོ་ཤཱཀྱ་རིན་ཆེན་འདུད། །
རིག་པ་བསླབས་དང་མདོ་རྒྱུད་བསྟན་བཅོས་དང༌། །
175



བསླབ་གསུམ་དབང་བསྐུར་མན་ངག་ལམ་སྟོན་པ། །
བྱིན་རླབས་ཀུན་བསྩོལ་རྩ་བའི་བླ་མ་ལ།
མཉེས་པ་གསུམ་གྱིས་མཆོད་དོ་གུས་པས་མཆོད།
ཅེས་ཚིགས་སུ་བཅད་པ་རིགས་ལྔའི་གྲངས་ལྡན་གྱིས་མདུན་བསུས་ཏེ།
དེ་ཡང་འགྲོ་བའི་འདྲེན་པ་འགྲོ་མགོན་བཀའ་བརྒྱུད་པའི་བསྟན་པ་ཉིན་མོ་ལྟར་
གསལ་བ། རྒྱལ་བ་འབྲི་གུང་པའི་ཆོས་སྡེ་ཆེན་མོ་ནགས་ཤོད་འགོམ་དགོན་ཆོས་
འཁོར་བྱམས་པ་ གླིང་དགོན་ པ་འདི་ཉིད། འགོམ་བ་ལག་དགོན་ཞེས་འགྲོ་
མགོན་བཀའ་གདམས་པའི་དགེ་བཤེས་ཆེན་མོ་སྣེའུ་ཟུར་པ་ཡེ་ཤེས་འབར་གྱིས་
སྤྱི་ལོ་༡༠༧༡བོད་རབ་བྱུང་དང་པོའི་ལྕགས་ཕག་ལོར་ཕྱག་བཏབ། སྔོན་དུས་
སུ་དགེ་བཤེས་སྣེའུ་ཟུར་པའི་རྣམ་ཐར་མང་བར་བཞུགས་པ་དང་ཕྱག་བཏབ་
པའི་ལོ་རྒྱུས་རྒྱས་པར་བཞུགས་ངེས་ཀྱང་། ཕྱིས་སུ་རྣམ་ཐར་ལ་དབྱེ་བསྡུ་སྣ་
ཚོགས་ཀྱི་དབང་གིས་ཞིབ་པར་མ་མཇལ་ཀྱང་། རབ་བྱུང་བཅུ་གཅིག་པའི་ནང་
དུ་སྡེ་སྲིད་སངས་རྒྱས་རྒྱ་མཚོས་བརྩམས་པའི་བེ་དྷུར་སེར་པོ་ལྕགས་པར་ཤོག་
གྲངས་ ༢ ༣ ༢ནང་གི་དགོན་ ཐོ་ལས། རྦ་ལུག་ དགོན་ནི། དགེ་བའི་བཤེས་
གཉེན་སྣེའུ་ཟུར་པས་ཕྱག་བཏབ། སྔ་སོར་བཀའ་གདམས་གསར་རྙིང་གི་རིང་
ལུགས་འཛིན་པ་དེང་སང་འབྲི་གུང་པར་འགྱུར་ནས་བླ་རབས་སོགས་མ་སྨོས།
ཞེས་སྡེ་སྲིད་ནས་ལོ་རྒྱུས་གསལ་པོར་མཇལ་བར་སྣང་ཞིང་། གོང་ས་ལྔ་པའི་
བཀའ་ཡིས་བསྐུལ་ནས་ལས་ཆེན་ཀུན་དགའ་རྒྱལ་མཚན་གྱིས་བརྩམས་པའི་
བཀའ་གདམས་ཆོས་འབྱུང་ གསལ་ བའི་ སྒྲོན་མེ་ ཞེས་ པ་ དེར་ བརྩམས་ པའི་
དཔྱད་གཞི་སོགས་སྣེའུ་ཟུར་པའི་རྣམ་ཐར་མང་པོ་མཇལ་བ་གོལ་མ་ཆག དེའི་
རྗེས་སུ་ལམ་རིམ་བླ་རྒྱུད་སོགས་རྒྱས་བསྡུས་ཙམ་ལས་ཁོག་ཕོབ་གཅིག་པར་སྣང་
བས་རྒྱས་པར་མ་མཇལ། དེ་ནས་བཟུང་བཀའ་གདམས་པའི་བསྟན་པ་ཆེས་
ཆེར་གསལ་བས་རིན་ཆེན་སྒང་ཕྱག་འདེབས་སྐབས་དགེ་བཤེས་དཔོན་དར་མ་
176



རྡོ་རྗེ་ནགས་ཤོད་ལ་ཕེབས་ནས་ཤིང་དྲངས་པ་དང༌། བྱ་ཡུལ་བ་ཆེན་པོས་བྱ་
ཡུལ་དགོན་ཕྱག་འདེབས་སྐབས་ནགས་ཤོད་སྟོད་ནས་ཤིང་རྣམས་དྲངས་པ་
སོགས་ཀྱིས་བཀའ་གདམས་པའི་དགེ་བཤེས་རྣམས་དང་འབྲེལ་བ་ ཟབ་ པར་
མངོན། དེ་སྐབས་ནགས་ཤོད་འགོམ་བ་ལག་དགོན་ཞེས་འདི་ཉིད་ཤིན་ཏུ་རྒྱ་
ཁྱོན་ཆེ་བས། བཤད་སྲོལ་ལ་དབུས་སེ་རྭ་ཐེག་ཆེན་གླིང་དགོན་དེ་ཉིད། མ་
ཉམས་གྲ་རྒྱས་སྐབས་ཀྱི་རྒྱ་ཁྱོན་ཙམ་ཞིག་ཡོད་པར་གསུངས། དགོན་པའི་ཤར་
འདབས་བ་ལག་ཐང་སློབ་ཆུང་གི་རྒྱལ་སྒོའི་ཐད་ཙམ། རིག་གསར་གོང་དུ་མ་
ཎི་པད་རིང་ཞེས་རྡོ་ཕྲེང་གཅིག་ཡོད་པ་དེ་དགོན་གྱི་ལྕགས་རིའི་རྨང་སྟེང་དུ་མ་
ཎི་བཀོད་པ་ཡིན་ཞིང་། ལྷོ་ཕྱོགས་ད་ལྟ་རླངས་འཁོར་གྱི་གཞུང་ལམ་བར་ཡིན་
པར་བཤད་ཀྱང་། མི་དམངས་ཀུང་ཧྲེའི་སྐབས་ངལ་རྩོལ་བསྒྱུར་བཀོད་ས་ཞིང་
ཁོད་སྙོམ་བྱེད་སྐབས། བ་ལག་ཐང་ནས་ཁང་པའི་རྩིག་རྨང་དང་མི་བསྡད་ཤུལ་
ཐལ་བ་དང་སོལ་བ་སོགས་ཐོན་པ་དངོས་སུ་མཐོང་པས། དུས་སྐབས་གང་ཞིག་
གི་དུས་སུ་འགྲོ་བ་མིའི་རིགས་འཕེལ་རྒྱས་དང་ཉམས་གུད་ཕྱིན་མིན་བརྗོད་
དཀའ་བར་གྱུར་པས། ཕྱིས་སུ་དངོས་རྫས་རིགས་བྱུང་ན་ཚན་རིག་དང་མཐུན་
པར་བརྟག་དཔྱད་བྱས་ནས་ལོ་རྒྱུས་ གསལ་ཁ་གཏོད་དགོས། ནུབ་ངོས་སུ་
འབུམ་པའི་སྐུ་མདུན་རྡོ་རྗེ་ཕག་མོའི་སྐོར་དང་། བྱང་ངོས་རི་མ་འགུལ་བར་
ཡིན་ཞིང་། ཤིང་ནགས་སྟུག་པོས་ཡོངས་ སུ་ ཁེངས། རྒྱ་ཕིབས་དང་གསེར་
འཁྲུའི་ཉི་ འོད་ འཕྲོ་ཞིང་། དཔལ་ གྱི་ རྭ་ སྒྲེང་ དགོན་ དང་ ཆགས་ དབྱིབས་
མཚུངས། ཕྱིས་སུ་དགོན་པའི་འདུ་ཁང་གཙོ་བོ་ནི། རྡོ་རྗེ་ཕག་མོའི་ལྷ་ཁང་གི་
ཐོག་དེར་ཡིན་ཞིང་། སྤྱི་ལོ་ ༡༡༢༧རབ་བྱུང་གཉིས་པའི་མེ་ལུག་ལོར་ནགས་
སྨད་ཤུགས་ལྡིང་དགོན་འདི་ཉིད་ཕག་གྲུ་རྡོ་རྗེ་རྒྱལ་པོས་ཕྱག་བཏབ། འགོམ་བ་
ལག་དགོན་དུ་ཕྱག་ཕེབས་ནས་བཞུགས། རྡོ་རྗེ་ཕག་མོ་ལྷ་ཁང་དུ་བཞུགས་ཁྲི་
དམར་པོའམ་ས་ཁྲི་དམར་པོ་ཞེས་ཉེ་ཆར་སུ་བཞུགས་པས་བྱིན་རླབས་ཆེ། དེ་
177



སྐབས་སུ་གདན་ས་ཐེལ་དུ་རྗེ་ཕག་གྲུའི་སློབ་མ་ནགས་ཤོད་པ་མང་ཞིང་། དེའི་
ནང་ནས་གཙོ་བོ་ནགས་ཤོད་པའི་མཁན་པོ་ཡར་བཅད་དང་། ནགས་ཤོད་རྒྱལ་
བའི་འབྱུང་གནས་ཉིད་ཕག་གྲུའི་ཞབས་ལ་གཏུག་ནས་དམིགས་པ་སུམ་བརྒྱ་
དྲུག་བཅུའི་གདམས་པ་ཐོབ། གེགས་སེལ་དང་བོག་འདོན་མཛད་ནས་མཐར་
ཡོན་ཏན་ཇི་ལྟ་བ་རྒྱུད་ལ་སྐྱེས་ནས་གྲུབ་པ་ཐོབ། དེ་མིན་ནགས་ཤོད་གནས་
བརྟན་སོགས་མང་།
དེ་རྗེས་ནགས་ཤོད་ཤུག་ལྡིང་དགོན་རྣམ་རྒྱལ་ལྷ་རྩེ་རུ་སྐྱོབ་པ་འཇིག་རྟེན་
གསུམ་མགོན་གྱིས་གཙང་དགོན་དུ་བསྒྱུར་བ་དང་། གནས་རི་འདི་ཉིད་སློབ་
དཔོན་ཀླུ་སྒྲུབ་ཡབ་སྲས་ ཀྱིས་བྱིན་གྱིས་རླབས་ པའི་གནས། ། འཕགས་ཡུལ་
དཔལ་གྱི་རི་དང་དབྱེར་མ་མཆིས་པ་དབྱིབས་དང་ས་བཅད་ཡོངས་སུ་ཚང་ཞིང་།
ལུང་དཀར་ལྕོག་གུ་མདུན་བྲག་སྒོ་ཆུང་དབྱིབས་ཅན་དེ་རྒྱལ་བུ་བདེ་སྤྱོད་བཟང་
པོའི་རོ་སྒྲུང་ནང་གི་བྲག་ཁུང་དེ་ཡིན་པ་དང༌། ངོ་མཚར་བའི་གནས་ཡིག་དང་
དགོན་དེའི་ལོ་རྒྱུས་དང་བསྐོར་ཚད་ཕན་ཡོན་བཅས། རྗེ་ཕག་མོ་གྲུ་པས་མཛད་
པ་ཇོ་བོ་དཀར་ཆག་ཞེས་པ་པོད་ཆུང་ཞིག་ཡོད་པ་རྒན་ཐུབ་བསྟན་བསྟན་འཛིན་
ནས་མཇལ་བར་ གསུངས་ཀྱང་རིག་གསར་སྐབས་མི་དམིགས་པར་གྱུར་པས་
གསལ་བར་བརྗོད་མ་ནུས། སྔོན་དགོན་འདིར་རྗེ་ཕག་མོ་གྲུ་པའི་ལས་ཟོག
གཞན་ཁྱད་ཡོད་པའི་སྙིང་ནོར་ཞེས་གཙོས་རྟེན་གསུམ་མང་། རྗེ་སྐྱོབ་པ་རིན་
པོ་ཆེ་གནས་འདིར་ཕེབས་སྐབས་འབྲི་རུ་འཕལ་མ་ནང་། འབྱུང་པོས་རྒྱུད་
བརླམ་པའི་མས་བུ་སྤྱང་ཀིར་བསྒྱུར་བ་དེས། ཆོས་རྗེ་སྐྱོབ་པ་ཡིད་ལ་འཕྲེང་
བཞིན་གླུ་འདི་ལྟར་ལེན་སྐད། རྗེ་སྐྱོབ་པས་སྐྱོབ་ཟེར་རྫུན་དུ་གདའ། སྤྱང་ཨ་
ཐང་ང་ཡི་སྐྱོ་བ་ལ། ཞེས་སྨྲེ་ངག་དང་བཅས་སྤྱང་ཀི་དེ་ཤར་རེར་དབུར་སྟོད་
འབྲི་གུང་དུ་ཕྱིན། སྐྱོབ་པ་རིན་པོ་ཆེ་མཇལ་ནས་ལྗགས་མཆིལ་བཏབ་པས་མི་
གཟུགས་སུ་འགྱུར་ནས་རྗེ་སྐྱོབ་པས་ལུང་བསྟན་ལྟར་མཇལ་ནས་གྲུབ་པ་ཐོབ་པ་
178



སོགས། རྗེ་སྐྱོབ་པ་ནགས་ཤོད་དུ་ཕེབས་པའི་ལོ་རྒྱུས་ཕ་གཏམ་བུ་ལ་འཇགས་
པའི་གཏམ་རྒྱུད་ཁྱད་མཚར་བ་དང༌། དགོན་འདིའི་རྟེན་གཙོ་སྐྱོབ་པའི་ཞལ་
ཐང་དབུའི་གཡས་གཡོན་དུ་ཆོས་རྗེའི་ཕྱག་རྗེས་དང༌། ཁྲིའི་གཡས་གཡོན་དུ་
ཞབས་རྗེས་ཡོད་པ། དར་གོས་ལྔ་རྩེག་གི་ཞལ་ཁེབས་ཅན་བཅས་བཞུགས་པ་
དང་། དེ་སྐབས་ཆོས་རྗེ་སྐྱོབ་པ་མཆོག་བ་ལག་ཤེལ་དཀར་འབུམ་པར་ཕེབས་
ཡོད་མིན་སྣ་ཚོགས་བཤད་ཀྱང༌། རླངས་ཀྱི་པོ་ཏི་བསེ་རུའི་ལྕགས་པར་ཤོག་
གྲངས་༡༠༧ཡིག་ཕྲེང་བཅུ་གཉིས་ལས། བྱང་ནམ་ར་དང་ནགས་ཤོད་རྒྱ་མཚོ་
བར་པ་ཞང་དྲུང་གི་ས་ཆ་རྣམས་ཡོན་བདག་ཏུ་ཆོད་པས། འདུལ་བྱ་ཆེན་པོར་
གྱུར་ནས་སྙན་པའི་གྲགས་པ་ཕྱོགས་བཅུར་ཁྱབ། སྨུག་ཁྱུ་དང༌། ཁྲ་ཁྱུ་གཉིས་
ཕྱག་ཏུ་བྱུང་བ་ལ། གདན་སར་ནོར་ཕུད་ལ་སྨུག་ཁྱུ་དང༌། ཁྲ་ཁྱུ་འདི་ཕུལ།
ཞེས་དང༌། ཡུལ་ཕུད་དུ་སྨི་ཏི་ལྷ་ཡི་ལུང་མོ་ཆེ་ཕུལ། ཞེས་གསུངས་པས་སྐྱོབ་པ་
རིན་པོ་ཆེ་ནགས་ཤོད་དུ་ཕེབས་པ་དང༌། ནགས་ཤོད་པས་ནོར་ལུག་ཙམ་མ་
ཟད། ས་ཆ་ཡང་ཕུལ་བས་རྗེ་སྐྱོབ་པ་ཉིད་གནས་འདིར་ཕེབས་པར་སེམས།
རླངས་ཀྱི་པོ་ཏི་བསེ་རུ་རྒྱས་པ་ཤོག་གྲངས་ ༡༠༦ཡིག་ཕྲེང་བཅུ་གཅིག ནགས་
ཤོད་མཁན་ཆེན་ཡར་བཅད་ནས། དཔལ་ཕག་མོ་གྲུ་པ་ལ་སླེབས་པའི་བུ་སློབ།
མདོ་ཁམས་སྨད་ནའང་མང༌། རང་རེའི་འདི་པའི་སློབ་རྒྱུད་དུ་མ་གྱུར་པ་ཆེར་
མེད་ཅེས་ནགས་ཤོད་པའི་མཁན་ཆེན་ཡར་བཅད་ཕག་གྲུའི་ཞབས་ལ་བཏུགས་
ནས་མཁན་པོའི་མཚན་གནས་ཐོབ། མཁན་ཆེན་སྤྱན་སྔ་འབར་ནས་ལམ་སྣ་
བྱས་ཏེ་རྗེ་སྐྱོབ་པ་འབྲི་གུང་དུ་གདན་དྲངས། ཐེལ་དགོན་པའི་བླ་གཡེལ་སོགས་
རིམ་པར་བཞེངས་པའི་ཁུར་བླངས་ནས་མཁན་པོའི་བྱ་བ་མཛད། རྗེ་ཉིད་ཀྱི་སྐུ་
ཡི་བཀོད་པ་དུ་མར་སྟོན་པ་ཡང་མཇལ། དེ་ནས་བཟུང་དམ་ཚིག་གཙང་ཞིང་
ཐུགས་ནང་དག་པས་འབྲེལ་བ་ཟབ། བཀའ་འབུམ་དུ་ཏི་སེ་སྒྱུ་ལུས་ནགས་ཤོད་
མ་སོགས་ཕྱི་རབས་ལ་བཀའ་དྲིན་ཆེ།
179



སྤྱི་ལོ་ ༡༢ ༥༠སྐོར། ཕག་གྲུ་ཁྲི་སྐོར་དང༌། འབྲི་གུང་ཁྲི་སྐོར་གཉིས་ཆོས་
ཕྱོགས་ལ་གདན་ས་གཅིག་པར་འཛིན་ཀྱང་། སྲིད་ཕྱོགས་ལ་ཅུང་མ་མཐུན་བས་
དམག་དྲངས། འབྲི་གུང་ཁྲི་སྐོར་ཕམ་ནས་གཉེར་པ་ཚུལ་རིན་སོགས་འགོ་བྱེད་
མང་པོ་བཟུང་ནས་བར་འདུམ་བྱེད་སྐབས། རླངས་ཀྱི་པོ་ཏི་བསེ་རུ་ལྕགས་པར་
ཤོག་གྲངས་ ༢ ༢ ༥ལས། ཏ་སིས་འདུན་མ་བྱེད་ན་ནགས་ཤོད་པའི་མི་དཔོན་
རིན་ཆེན་འོད་སྒོམ་པའི་སྙིང་མི་ཡིན་པས་ཁོ་ཡོང་དགོས་གསུངས་པ་ལྟར་ཕེབས་
པས་འབྲི་གུང་ཁྲི་སྐོར་བཟུང་དམག་རྣམས་སློག་ཞེས་པས། ནགས་ཤོད་པའི་མི་
དཔོན་ཉིད་ནུས་པ་ཆེ་ཤོས་ཡིན་པ་དང་། བར་འདུམ་བྱ་བ་བཅས་ལ་ཕེབས་
པས་འདུམ་པ་བྱུང་བས་དེ་སྐབས་འབྲི་གུང་ཁྲི་སྐོར་གྱི་སྟོབས་ཤུགས་གཙོ་བོ་ཞིག་
ནི་ནགས་ཤོད་པ་ཡིན།
འབྲི་གུང་སྐྱུ་རའི་གདན་རབས་བཅུ་གཉིས་པ་ཆོས་རྗེ་བཤེས་གཉེན་དོན་
གྲུབ་རྒྱལ་པོ་ནི། ཆོས་རྗེ་ཉེར་གཉིས་པ་རིན་པོ་ཆེའི་གཅུང་རྡོ་རྗེ་རྒྱལ་པོའི་སྲས་
སུ་སྤྱི་ལོ་ ༡༣༦༩རབ་བྱུང་དྲུག་ པའི་ས་མོ་བྱ་ལོ་ཆོ་འཕྲུལ་ཟླ་བའི་ཡར་ཚེས་
བརྒྱད་ལ་ མཚན་ དཔེའི་ བཞད། བརྡ་སྤྲོད་ གཙུག་ལག་རིག་ གནས་ ཀུན་ ལ་
མཁྱེན་རབ་ཕུལ་དུ་བྱུང་། ལྷ་བབས་སྐྱུ་རའི་གདུང་རབས་དྲི་མ་མེད་པ་ཆད་
པར་དོག་སྟེ། མཚན་ལྡན་རིག་མ་ཁབ་ཏུ་བཞེས་པས་བདག་པོ་ཝང་འཁྲུངས།
མི་རིང་བར་པན་ཆེན་གྱི་སྡོམ་རྒྱུན་ཚོགས་པ་བཞིའི་ཡ་གྱལ་ཆོས་ལུང་ཚོགས་པ་
སྤྱན་དྲངས་ནས་ བསྙེན་པར་རྫོགས། མཚན་དོན་གྲུབ་རྒྱལ་པོ་ཞེས་ གསོལ།
དགུང་གྲངས་ཉེར་བདུན་པ་སྤྱི་ལོ་ ༡༣༩༣རབ་བྱུང་བདུན་པའི་ཆུ་བྱ་ལོར་
གདན་ས་ཆེན་མོར་ཆོས་རྗེ་སྐྱོབ་པའི་རྒྱལ་ཚབ་ཏུ་སེང་ཁྲིར་བཀོད། བགྲང་བྱ་
བཅུ་དགུའི་རིང་ལ་དམ་པའི་ཆོས་ཀྱི་འཁོར་ལོ་བར་མེད་དུ་བསྐོར་ནས་སྐལ་ལྡན་
གྱི་སློབ་ མ་ རྣམས་ ལ་ ཕྱག་ཆེན་ཆོས་དྲུག་དང༌ ཟབ་ཆོས་ ཁག་ གིས་ཚིམ་ པར་
གནང་། འོན་ཀྱང་ལོག་སྨོན་འགས་རྗེ་ཉིད་ཀྱི་འཕྲིན་ལས་ཀྱི་འོད་སྟོང་ མ་
180



བཟོད་ནས་ཅུང་ཟད་འགྲིབ་པས། དགུང་ལོ་ཞེ་བཞི་ལ་བཀྭན་ཏིང་ཞེས་པའི་ཆོ་
ལོ་དང༌། ཞེ་ལྔ་ལ་ཁྲི་ཟུར་ནས་སྤྱི་ལོ་༡༤ ༡༤ ཤིང་རྟ་དགུང་ལོ་ཞེ་དྲུག་ལོར་ཡབ་
མེས་བཟང་པོའི་མངའ་རིས་ལ་དབང་བསྒྱུར་ཕྱིར་དང་། རྗེ་ཉིད་ཀྱི་འཕྲིན་ལས་
དང་ཕྱོགས་འདིའི་བསོད་ནམས་ཀྱིས། ནགས་ཤོད་པའི་དགོན་སྡེ་སྤྱིས་ཞབས་
ཀྱི་པདྨོ་ཕྱོགས་འདིར་བསྒྱུར་བར་གསོལ་བ་བཏབ་པས། སྲོག་ཆགས་བྱེ་ཕྲག་
ཁྲིག་མང་པོ་ལ་ཐུགས་བརྩེ་བའི་སླད་དུ་དང༌། སྐུ་གསུང་ཐུགས་ཀྱི་འཕྲིན་ལས་
ལ་བརྟེན་ནས་ཐར་པ་དང་ཐམས་ཅད་མཁྱེན་པའི་སར་འཁྲིད་ཅིང་དོན་ཆེན་
པོར་འགྱུར་བར་གཟིགས་ནས། ཆོས་རྗེའི་ཞབས་ཀྱི་པདྨོ་དྲི་མ་མེད་པ་མདོ་
ཁམས་ཤོད་ཆེན་བཅོ་བརྒྱད་ཀྱི་དབུ་རྩེ་ནགས་ཤོད་སྨན་ལྗོངས་ཕྱུག་མོའི་མཐིལ།
སྔོན་རྒྱལ་བ་དམ་པ་མང་པོས་ཞབས་ཀྱི་བཅགས་ཤིང༌། ཡུལ་ལ་དགེ་བཅུ་ཚང་
ཞིང༌། ལས་བཞིའི་འཕྲིན་ལས་སྒྲུབ་པའི་ས་བཅད་ཕུན་སུམ་ཚོགས་པ་ནགས་
ཤོད་འགོམ་བ་ལག་དགོན་གྱི་གནས་གཞི་རུ་ཕེབས། འདིར་གནས་སྐྱེ་རྒུ་ཡོངས་
ལ་དམ་ པའི་ ཆོས་ ཆར་ བླ་ ན་ མེད་ པ་ ཕབས། ནགས་ཤོད་ ལྷ་ སྡེ་ ཀུན་ ནས་
བསྔགས་པ་དུ་མ་དང་བཅས་དད་ཅིང་གུས་པའི་ལྷ་ཕྱག་ཡང་ཡང་འཚལ་ཞིང་།
ཟབ་མོ་ཕྱག་ཆེན་ཆོས་དྲུག་སོགས་ཟབ་ཆོས་རྣམས་ཀྱི་རྟོགས་པ་འབུལ་ཞིང་།
ཟང་ཟིང་རྫས་མཆོག་ཀུན་གྱི་མཆོད་པ་ཕན་ཚུན་འགྲན་པ་དང་མཚུངས་པར་
ཆོས་རྗེའི་དྲུང་དུ་ཕུལ་བའི་ཚེ། ཉི་མ་ནུབ་རིར་རྒས་ལ་ཉེ་བས་ན། ནགས་ཤོད་
པའི་སྐྱེ་བོ་ཀུན་གྱིས་རང་རང་གི་བསམ་པ་མ་རྫོགས་པར་གྲུབ་ཆེན་ལྡིར་བ་པའི་
རྣམ་འཕྲུལ་ཆོས་རྗེ་དོན་གྲུབ་རྒྱལ་པོ་ལ་ཞུ་བ་འདི་སྐད་ཅེས་ཕུལ་ལོ།
ཀྱེ་མ། ཆོས་རྗེ་དོན་གྲུབ་རྒྱལ་པོ་ཁྱོད།
གྲུབ་ཐོབ་ཀུན་གྱི་རྒྱལ་པོ་ཡིན་ནོ་ཞེས།
གླེང་བར་བདེན་ན་དེ་རིང་ཉི་མ་ནི།
ཅུང་ཟད་ཐེན་ནས་འབུལ་བ་བཞེས་པར་ཞུ།
181



ཞེས་ཞུས་མ་ཐག་ཅུང་ཟད་ཐུགས་འུར་བའི་རྣམ་པས་སྤྱན་ནམ་མཁར་
སྡང་མིག་དུ་གཟིགས་ཤིང་སྡིག་འཛུབས་དང་བཅས་པའི་ཕྱག་གིས་ཉི་མ་གཡོ་
འགུལ་མེད་པར་མཛད་པས། ཐམས་ཅད་སོ་སོའི་རེ་འདོད་ལྟར་བྱ་བ་རྣམས་
ཡོངས་སུ་ཟིན་ནས། ད་ནི་ཐུན་ཚོད་ལས་ཡོལ་བས་ཐམས་ཅད་སོ་སོའི་བྱ་བ་
རྣམས་གྱིས་ ཤིག་ གསུངས་བཞིན་དུ་ཕྱག་སོར་བསྡུས་ པས་ ཉི་ མ་ ཡང་བཙན་
ཐབས་སུ་བྲོས་ པ་ ལྟར་ གྱུར་ཏེ། ཅུང་ཙམ་ནས་ནམ་མཁའི་ རྒྱལ་པོ་ལངས།
གནས་འདིར་འཁོད་པའི་སྐྱེ་བོ་ཐམས་ཅད་ཐར་བའི་ལམ་སྣ་ཟིན་པ་ཤ་སྟག་
བྱུང་། སྒྲུབ་པའི་རྒྱལ་མཚན་འཛིན་པས་རི་ཁྲོད་གང་ཞིང་། དེ་ནས་བཟུང་
གནས་འདིར་འཁོད་པའི་སྐྱེ་བོ་རྣམས་རིམ་པར་ཕྱག་ཆེན་དང་ཆོས་དྲུག་ལ་
འབད་ནས་དངོས་སུ་འབྲི་གུང་བཀའ་བརྒྱུད་པའི་སྲོལ་འཛིན་རྣལ་མ་ཞིག་ཏུ་
གྱུར་བར་མངོན།
རྗེ་ཉིད་ལམ་བར་དུ་ནགས་ཤོད་ལུང་པར་རང་དགོན་ཁག་དང་ལྷག་པར་
ཤུག་ལྡིང་དགོན་དུ་ཕེབས། དམ་པའི་ཆོས་ཀྱི་འཁོར་ལོ་བསྐོར་ནས་དད་རྟེན་དུ་
རྗེ་ཉིད་ཀྱི་དབུ་ཞྭ་ཞིག་བསྩལ་བས་ད་ལྟ་བཞུགས་ཡོད། རྗེ་འདིའི་སྐུ་དུས་སུ་
འབྲི་གུང་སྒོམ་པའི་ཁུར་འཛིན་ནགས་ཤོད་པ་རྫོང་ཇི་བསོད་ནམ་རིན་ཆེན་གྱིས་
བགྱིས་ཏེ། རང་སྲིད་མི་ཉམས་པར་སྐྱོང་ཞིང་། བྱང་ཁྱུང་པོའི་རུ་སྡེ་དང་།
རོང་པོའི་སྡེ་དག་བཅོམ་པ་དང༌། རྒྱ་མ་དང་མཉམ་འབྲེལ་གྱིས་སྣེ་གདོང་ལ་
དམག་བརྩམ་པའང་བྱུང་། སྟག་ལུང་ལྷ་ཁང་དམར་འགྱེད་ཀྱི་ཤིང་ཆ་ནགས་
ཤོད་ཀ་རོང་སྟོད་ནས་དབོར་བའི་བཀའ་གནང་། ཆོས་རྗེ་བཤེས་གཉེན་དོན་
གྲུབ་རྒྱལ་པོ་ཉིད་གྲུབ་ཆེན་ཝེར་བ་བའི་རྣམ་འཕྲུལ་ཡིན་པས་ཀོང་སྨད་ལྟ་བ་
རྒྱལ་འཛིན་དུ་ཆུ་བོ་གྱེན་དུ་ཟློག་པ་དང༌། ར་སའི་སྒྲོལ་མ་ལྷ་ཁང་གི་སྒོ་ལྡེབས་
སུ་ཕྱག་རྗེས་དང་ཞབས་རྗེས། བར་སྐོར་རྡོ་བཅལ་སྟེང་དུ་ཕྱག་འཁར་གྱི་ཤུལ་
བཅས་སྣང་ སེམས་ གཅིག་ ཏུ་འདྲེས་པའི་རྣམ་ ཐར་ བཟང་ པོ་ ལ་ བརྟེན་ནས།
182



བཀའ་གདམས་པའི་དགོན་ཆེན་གྱི་རི་ཁྲོད་བསམ་གཏན་པ་བཞུགས་གནས་
ཁག་ཅུང་ཉམས་ཀྱང་། འདི་ནས་བཟུང་སླར་ཡང་རི་ཁྲོད་ཁག་ལ་ཕྱག་ཆེན་
ཆོས་དྲུག་གི་སྲོལ་འཛིན་རི་བ་ཁག་མང་པོ་འཕེལ་བས། ད་ལྟ་ས་དམར་རྒྱ་ཕུག་
དང༌། མེ་འབར་སྒྲུབ་ཕུག ཀ་མཆོག་གཙོས་པའི་ཀ་རོང་ལུང་དང་། རི་ཕུག་
དགོན་གྱི་གཡས་ གཡོན། གནས་ ཤོད་ བྲག་ ཤར་ གཙོས་ པས་ དབེན་ གནས་
རྣམས་སུ་ཟབ་མོ་རིམ་གཉིས་ལ་གཞོལ་བའི་སྒྲུབ་ཁང་གི་རྗེས་ཤུལ་ཁག་ད་ལྟ་
ཡང་མཐོང་ཆོས་སུ་གྱུར་པས་སྒྲུབ་བརྒྱུད་པའི་བསྟན་པ་ཤིན་ཏུ་གསལ་བའི་
མཚོན་རྟགས་སུ་ཞུགས། དེ་དང་མཉམ་དུ་བཀའ་བརྒྱུད་ཟུང་བཞི་ཡ་བརྒྱད་ཀྱི་
ནང་གསལ། ཀརྨ་བཀའ་བརྒྱུད། དྭགས་པོ་བཀའ་བརྒྱུད། སྟག་ལུང་བཀའ་
བརྒྱུད། འབྲུག་པ་བཀའ་བརྒྱུད་བཅས་ཀྱི་ཆོས་སྲོལ་འཛིན་པ་ཡང་རིམ་པར་
བྱུང༌། སྤྱི་ལོ་ ༡༩ ༡༧མེ་བྱ་ལོར་ཆོས་རྗེ་དོན་གྲུབ་རྒྱལ་པོའི་སྲས། འབྲི་གུང་
གདན་རབས་བཅུ་གསུམ་པ་བདག་པོ་ ཝང་ནི་ཝང་ གི་ ལས་ཀ་བྱུང་། ཆོས་
འབྱུང་མཁས་པའི་དགའ་སྟོན་སྨད་ཆ་ལྕགས་པར་ཤོག་གྲངས་༡༣༥༠ཡིག་ཕྲེང་
བཅོ་བརྒྱད་ལས། དབང་རིན་པོ་ཆེས་ ཡབ་ལས་ཆོས་ མཐའ་དག་གསན་ཏེ་
དབང་གི་ལས་ཀ་བྱུང༌། སྒོམ་པའི་ཁུར་མཛད་ཚེ་ནགས་སོག་གི་ངོ་ལོག་པས་ལོ་
རྟ་དཔོན་བསད་རུ་བ་མང་དུ་དེད་པ་ལ་ཁྲི་དམག་མཛད་ནས་བཏུལ། ཕྱིར་
ཕེབས་ཚེ་ཕྱི་ལྟས་མཛད་པས་གཡུལ་སར་སྐྱེ་བོ་མང་པོའི་ཕུང་པོ་དང་གྲོད་པ།
དུད་འགྲོའི་རྩོ་ཕུང་ལ་ཉི་འོད་ཕོག་ནས་ས་གཞིར་འོད་ཀྱིས་གང་བར་གཟིགས་
ནས། བཀའ་བློན་རྒྱལ་བཟང་ལ་དྲིས་པས་དུད་འགྲོའི་རྩོ་ཕུང་དང་ནག་པོ་འདི་
མགོ་ལག་ཡིན་པར་གོ་ནས་བཅོས་མིན་གྱི་ངེས་འབྱུང་དྲག་པོ་སྐྱེས། བློན་རྒྱལ་
བཟང་མཚམས་གཡོག་མཛད་ནས་དེ་ནུབ་ཏུ་ཐེམ་པ་ལས་མ་འདས་པར་ལོ་བཅུ་
གཅིག་འདག་སྦྱར་མཛད།
སྤྱི་ལོ་ ༡༩༧༧མེ་བྱ་ལོར་འབྲི་གུང་གདན་རབས་བཅུ་བདུན་པ་སྐྱོབ་པ་
183



འཇིག་རྟེན་གསུམ་གྱི་མགོན་པོའི་རྣམ་འཕྲུལ་རྒྱལ་དབང་ཀུན་དགའ་རིན་ཆེན་
དཔལ་བཟང་པོ་མཆོག་ཧོར་ཡུལ་དུ་ཕེབས་སྐབས། ཁམས་སྟོད་དང་ཁྱུང་པོ་
སོག་པ་སོགས་ཕེབས་པས་རྗེ་ཉིད་ཀྱི་རྣམ་ཐར་ཚིག་བཅད་མ་ལས། དེ་གའི་
མོད་ལ་ནགས་ཤོད་ལུང་པ་རུ། སྤྱན་འདྲེན་ཞུས་ཤིང་འགྲོ་མང་སྨིན་པར་མཛད།
ཟང་ཟིང་ལོངས་སྤྱོད་སྤྲིན་ཆར་འབབ་པའི་ཚུལ། ཡི་གེའི་འདུ་བྱེད་བསྒྱུར་བ་
གང་གི་ནུས། དེ་ནས་སླར་ཡང་འབྲི་གུང་ཐེལ་དུ་ཕེབས་ཅེས་པས། རྗེ་ཉིད་
ནགས་ཤོད་དུ་ཕེབས་ནས་དམ་པའི་ཆོས་ཀྱི་འཁོར་ལོ་དཔག་ཏུ་མེད་པ་བསྐོར།
རང་རེ་ནགས་ཤོད་པ་རྣམས་ཀྱིས་ཟང་ཟིང་གི་འབུལ་བ་ནི། སྤྲིན་ཆར་འབབས་
པ་ལྟར་ཕུལ་ནས་འབྲི་གུང་གདན་སར་ཆིབས་བསྒྱུར་གནང་། ནགས་ཤོད་པའི་
འབུལ་བ་སོགས་ཀྱིས་བཀྲ་ཤིས་སྒོ་མང་རྟེན་དང་བརྟེན་པ་བཅས་བཞེངས་གྲུབ།
དེ་རྗེས་རིམ་ པར་ དགོན་འདི་ཉིད་མཐའ་ཁུལ་ལྕགས་རི་དང༌ གྲྭ་ཤག་སོགས་
ཉམས་པ་དང༌། མཐའ་སྐོར་ནགས་ཚལ་རྣམས་མེད་པར་གྱུར་བས་ཤཱ་འོད་ཀྱིས་
དགོན་གནས་རྣམས་གྲོག་རོང་དུ་གྱུར། ལྷག་ཏུ་འདུ་ཁང་གི་གཙོ་བོ་རྡོ་རྗེ་ཕག་
མོའི་ལྷ་ཁང་ཐོག་གི་གནས་མལ་དེ་ཆུ་ལོག་གིས་ཁག་གཉིས་སུ་དབྱེ་བས་ད་ལྟ་ཆུ་
མགོའི་འགག་ཞེས་གྲོང་པའི་ཁང་ས་དབོར་ཡུལ་འདི་ཡིན། དགོན་གནས་སྟོང་
ལ་ཉེ་སྐབས། ནགས་ཤོད་བླ་མ་ཤཱཀྱ་རིན་ཆེན་མཆོག་གིས་ཁྱུང་རིའི་ཀླད་དུ་
དགོན་གནས་ས་དཔྱད་ཕུན་སུམ་ཚོགས་པ་གཟིགས་ཏེ་གནས་འདིར་སྤོས་པ་
ཡིན་ཏེ། ཁོང་ནི་ནགས་ཤོད་དུ་སྐུ་འཁྲུངས། ཆོས་བཞུགས་གྲྭ་ས་འབྲི་གུང་
ཐེལ་དུ་ཕེབས་ནས། འབྲི་གུང་སྐྱུ་རའི་གདུང་རབས་ཉེར་གཉིས་པ་མཚུངས་
མེད་ཆོས་ རྒྱལ་ ཕུན་ ཚོགས་ བཀྲ་ ཤིས་ དཔལ་ བཟང་ པོ་ མཆོག་ གི་ ཞབས་ ལ་
བཏུགས་ནས་ རབ་ ཏུ་ བྱུང་། འབྲི་གུང་བཀའ་བརྒྱུད་པའི་ཆོས་སྲོལ་ཡོངས་
རྫོགས་གསན་ནས་མཁས་གྲུབ་ཀྱི་གོ་འཕང་མཐོ་པོར་ཕེབས། དགུན་ཆོས་སུ་
ཆོས་དྲུག་གི་རས་ཕུད་མཛད་པས་གྲུབ་པའི་རང་རྟགས་ངོམས། སྐྱབས་མགོན་
184



རིག་འཛིན་ཆོས་ཀྱི་གྲགས་པའི་ཆོས་དྲུག་གི་དམིགས་ཁྲིད་དང་འཁྲུལ་འཁོར་གྱི་
ཟུར་ཁྲིད་དགེ་རྒན་མཛད། 《འབྲི་གུང་ཆོས་མཛོད་ཆེན་མོ།》དཔེ་གཟུགས་
སྒྲུབ་གྲྭའི་ རྟོགས་ བརྗོད་ནོར་ བུའི་ ལྗོན་ ཤིང༌ ཤོག་ གྲངས་དགུ་ པའི་ ཡིག་ཕྲེང་
གཉིས་པ་ལས། རྟོགས་ལྡན་བློ་གསལ། རྟོགས་ལྡན་ཤཱཀྱ་རིན་ཆེན། ཉི་ཁྲི་
བྱང་བཏང་ཞེས་པ་ལ་སོགས་པ། རྗེ་ཆོས་ཀྱི་གྲགས་པའི་སྐུ་ཚེའི་སྒང་ཙམ་གྱི་
བར་དུ་གྲུབ་པའི་སྐྱེས་བུ་ཁོ་ན་བྱོན་པར་གྲགས་ཀྱང་དེ་དག་གི་ལོ་རྒྱུས་རྣམ་ཐར་
ངེས་པ་ ཅན་ མ་རྙེད། ཅེས་པས་ནགས་ཤོད་པས་རོང་འདོ་ ཁྲི་ཆེན་ཞུ་བས།
འབྲི་གུང་སྒྲུབ་གྲྭའི་སློབ་དཔོན་ཁྲི་ཐོག་བདུན་པ་རྟོགས་ལྡན་ཤཱཀྱ་རིན་ཆེན་འདི་
ཉིད་ཡིན་པར་ངེས། རྣམ་ཐར་རྒྱས་པ་གྲུབ་དབང་ངེས་དོན་རྒྱ་མཚོས་ཀྱང་མ་
མཇལ། གང་ལྟར་ཆོས་ཀྱི་གྲགས་པའི་སྐབས་སུ་འབྲི་གུང་དུ་སྒྲུབ་བརྒྱུད་བསྟན་
པ་མ་ཉམས་པའི་སྐབས་སུ། ཟུར་ཁྲིད་དགེ་རྒན་བྱེད་པ་སོགས་གོང་གིས་རྗེ་
ཉིད་ཡིན་པར་སེམས། རྗེ་ཉིད་ནི་འབྲི་གུང་བཀའ་བརྒྱུད་པའི་ཆོས་ཀྱིས་མཛོད་
འཛིན་དང་། ནགས་ཤོད་ལུང་འདིར་བཀའ་བརྒྱུད་སྤྱི་དང་བྱེ་བྲག་ཏུ་དཔལ་
འབྲི་གུང་བཀའ་བརྒྱུད་པའི་སྲོལ་འཛིན་བླ་ན་མེད་པ་ཞིག་ཡིན། སྐྱབས་མགོན་
ཆོས་ཀྱི་གྲགས་པས་གདན་རབས་ཤིས་བརྗོད་ལས་འཁོར་ལོ་གཉིས་ཀྱིས་ཕྱུག་པ་
བླ་མ་ཤཱཀྱ་རིན་ཆེན་ཞེས་བསྔགས་པ་ཆེ། འགོམ་བ་ལག་དགོན་དེ་ཉིད་གནས་
ཡུལ་སྤོ་བའི་ཐུགས་བཞེས་མཛད།།
འབྲི་གུང་སྐྱུ་རའི་གདུང་རབས་ཉེར་གསུམ་༧སྐྱབས་མགོན་རིག་འཛིན་
ཆོས་ཀྱི་གྲགས་པ་མཆོག་ནི་ཡབ་ཆོས་རྒྱལ་ཕུན་ཚོགས་དང༌། ཡུམ་གཡང་ཁུག་
མ་གཉིས་ཀྱི་སྲས་སུ་སྤྱི་ལོ་ ༡༥༩༥ རབ་བྱུང་བཅུ་པའི་ཤིང་ལུག་ལོའི་རྒྱལ་ཟླའི་
དམར་ཕྱོགས་ལ་སྲ་བརྟན་རྡོ་རྗེའི་སྤོར་དུ་སྐུ་འཁྲུངས། སྔོན་སྦྱངས་བག་ཆགས་
སད་པའི་མཐུ་ལས་ སྤོབས་ པའི་གཏེར་ བརྒྱུད་ གྲོལ་ བས་ རིག་ གནས་ ཀུན་ལ་
ཆགས་ཐོག་མེད་པར་མཁྱེན་པ་དང༌། ངེས་པ་དོན་གྱི་མཁས་གྲུབ་གཉིས་ལྡན་
185



གྱི་མ་ཧཱ་པཎྜི་ཏ་ཆེན་པོར་གྱུར། རྗེ་ཉིད་དགུང་ལོ་བཅོ་བརྒྱད་བཞེས་པ་རབ་
བྱུང་བཅུ་པའི་ཆུ་བྱི་ལོ་སྤྱི་ལོ་ ༡༦༡༢ལོར་ཡང་རི་སྒར་པའི་བླ་མ་མཛད་ནས་
བྱང་གནམ་མཚོ་དེ་ནས་རྗོད་དང་རི་བོ་ཆེ་བཅས་སུ་ཕེབས་སྐབས། ཆོས་གྲགས་
རང་རྣམ་གསོང་པོའི་དགའ་སྟོན་གློག་པར་ཤོག་གྲངས་༧༩རྒྱབ་ཤོག་ཡིག་ཕྲེང་
པར། དེ་ཡང་ངེད་ཡང་རིའི་བླ་མ་བྱས་ནས་ཕྱིན་དུས་བླ་མ་ཤཱཀྱ་རིན་ཆེན་པ་
རི་བོ་ཆེ་བར་བདག་གི་ཟླར་བྱོན། ནགས་ཤོད་བ་ལག་དགོན་ད་ལྟའི་དགོན་
གསར་གྱི་མལ་བཀག་པོ་སྒང་ཟེར་བ་ཞིག་ཡོད་པར་སྤོས་ན་རུང་ངམ་མི་རུང་
གསུངས་པར། ཤིན་ཏུ་ལེགས་པར་འོང་། གནས་དེའི་མིང་བཀག་པོ་སྒང་ཟེར་
བ་མི་ལེགས་པས་ཆོས་འཁོར་བྱམས་པ་གླིང་ ཐོགས་ཟེར་བ་བྱས་ པ་དེ་ཡིན།
ཞེས་པས་སྐྱབས་མགོན་མཆོག་ནས་མ་འོངས་པར་གནས་འདིར་བཀའ་བརྒྱུད་
པའི་བསྟན་པ་དྲི་མ་མེད་པ་དར་བའི་རྟེན་འབྲེལ་དང་བཅས་དགོན་མིང་ཡང་
བསྩལ། རོང་འདོ་བླ་མ་ཤཱཀྱ་རིན་ཆེན་མཆོག་ཁམས་རི་བོ་ཆེ་ནས་ཡར་ཁམས་
སྟོད་ནགས་ཤོད་དུ་ ཕེབས། སྤྱི་ལོ་ ༡༦༡༣ རབ་བྱུང་བཅུ་པའི་ཆུ་གླང་ལོར་
དངོས་སུ་ནགས་ཤོད་འགོམ་བ་ལག་དགོན་དེ་ད་ལྟའི་ཁྱུང་རིའི་ཀླད་དུ་སྤོ་བའི་
འགོ་ཚུགས། ནགས་ཤོད་སྟོད་ཨུ་ཐང་ཕྱུག་མོ་ན་ཆར་རྒྱུད་ཚང་ཞེས་རང་རེ་
ལུང་པའི་རྩིས་རིག་ལ་མཁས་པའི་ཁྱིམ་རྒྱུད་ནི་ལོ་ངོ་སྟོང་ཕྲག་ལྷག་སོང་བས།
སངས་རྒྱས་བསྟན་རྩིས་ཆེན་པོ་ཞེས་པོད་ཆེན་གྱི་ནང་དུ། འགོམ་དགོན་བཀག་
པོ་སྒང་དུ་སྤོས་ནས་ལོ་ཞེས་སོགས་འཁོད་ཡོད་འདུག་པས། བོད་ཁམས་སྤྱི་དང་
ནགས་ཤོད་ཀྱི་ལོ་རྒྱུས་རྒྱས་པར་ཡོད་ཀྱང་མཐར་རིག་གསར་ཞེས་དགོས་མེད་བྱ་
མང་གི་སྐབས་སུ་མེད་པར་གྱུར་བས་ཤིན་དུ་ཕངས། དགོན་གནས་འདི་ཉིད་དུ་
འདུ་ཁང་ཆུང་ཆུང་གསུམ་ཡོད་པ་གཉིས་གྲྭ་ ཤག་གི་ནང་དང་། གཅིག་འདུ་
ཁང་གི་མལ་འདིར་ཡིན་པར་ཤོད་སྲོལ་མཆིས། དེ་དང་མཉམ་དུ་ས་དམར་རི་
ཀླུང་དགོན་ཞེས་པ་དགོན་ཤུལ་དང་མཆོད་རྟེན་ཤུལ། སྒྲུབ་གྲྭའི་ཤུལ་བཅས་ད་
186



ལྟ་ཤུལ་བསྡད་ཡོད། དགོན་སྟོད་དགོན་ནི་ས་དམར་གྲོང་གི་ཐོག་དེར་གནས་
པས་ད་ལྟ་འདུ་ཁང་གི་ཤུལ་དང་དུར་ཁྲོད་གྲྭ་ཤག་དང་མཁན་པོའི་བཞུགས་ས་
དང་བཅས་ཀྱི་ཤུལ་བསྡད་ཡོད། སྔོན་གྱི་སྐྱི་རུ་སྟག་ལུང་དགོན་འདུ་ཁང་གཙོ་
བོ་དེ་ཉིད་ལྡེབས་བྲིས་དང་བཅས་བསྡད་ཡོད་པས་གནས་ཤུལ་དེ་འདྲ་བསྲུང་
སྐྱོབས་བྱ་དགོས་ པའི་ རིག་དངོས་ཤིག་ཡིན། དེ་མིན་དགོན་ཆུང་ཉམས་པ་
འགའ་དང་བཅས་ཟླ་སྒྲིལ་བཏང་། དེ་རྣམས་ཀྱི་རྩིག་རྨང་ཤུལ་ཡང་ད་ལྟ་ཡོད།།
བ་ལག་དགོན་གནས་སྤོས་ཤུལ་དུ་རི་ཕུག་ཨ་ནེ་དགོན་ཞེས་ཨ་ནེ་དགོན་པ་ཞིག་
ཆགས་པར་གསུངས། བླ་མ་ཤཱཀྱ་རིན་ཆེན་མཆོག་གིས་ཁུར་བླངས་པ་དང་
འགོམ་སྡེ་ཡོངས་ནས་རྒྱབ་སྐྱོར་འོག་འདུ་ཁང་ཀ་བ་སོ་དྲུག སྦུག་གཡས་གཡོན་
ཐོག་བརྩེགས་གསུམ་གསུམ་ལ་ཀ་བ་བཞི་བཞི་དང་བཅས། གསོལ་ཐབ་ཁང་
ནས་འོག་བར་བཞི་ཐོག་ཀ་བ་བཞི་བཞི་དང༌། རྟེན་དང་བརྟེན་པ་རིམ་པར་
བཅས་པ་གྲུབ། གནས་མཆོག་འདི་ཉིད་ས་དཔྱད་ཕུན་སུམ་ཚོགས་ཏེ། གནམ་
ལ་འཁོར་ལོ་རྩེབས་བརྒྱུད། ས་ལ་པདྨ་འདབ་བརྒྱད། ལོགས་ལ་བཀྲ་ཤིས་
རྟགས་བརྒྱད་དང༌། འོག་ཏུ་འབྱུང་བཞི་རིམ་བརྩེགས། དེ་སྟེང་གླིང་བཞི་གླིང་
ཕྲན། རྩེ་རུ་རྣམ་རྒྱལ་ཕོ་བྲང་ལྟ་བུ་དང༌། ཤར་ནས་བལྟས་ན་གླང་ཆེན་གྱི་མཆུ་
སྟེང་དུ་ཆགས་འདྲ། ལྷོ་ནས་ བལྟས་ ན་ དུང་དཀར་ མོའི་ རང་ སྒྲ་ སྒྲོག་འདྲ།
ནུབ་ནས་བལྟས་ན་བྱ་ཁྱུང་ཆེན་གྱི་ཀླད་དུ་ཆགས་འདྲ། བྱང་ནས་བལྟས་ན་
ནོར་བདག་གི་ནེའུ་ལེའི་ཁ་ནས་ནོར་བུ་སྐྱུག་འདྲ། ས་ལ་དགེ་བཅུ་ཚང་ཞིང་།
ཕྱོགས་བཞིའི་རི་ལ་རྒྱལ་བ་རིགས་ལྔའི་རྣམ་པ། དུས་བཞིར་མི་འགྱུར་རྩི་ཤིང་
ལོ་ཏོག་རྒྱས། ལྷག་པར་མདོ་སྔགས་ཀྱི་སྒྲུབ་གནས་ས་དཔྱད་ཐམས་ཅད་ཡོངས་
སུ་ཚང་སྟེ། རྗེ་སྐྱོབ་པ་རིན་པོ་ཆེས། རི་ཆོས་འདི་བཀའ་བརྒྱུད་གོང་མ་རྣམས་
ཀྱི་གཅེས་པར་འཛིན་པ་ ཡིན་ལ། གནད་ ཟབ་ མོ་ ཉེ་ཚེ་ལ་ མྱང་ བའི་ གསང་
གདམས་རྣམས། དཔེར་ན་བ་ལས་འོ་མ་འབྱུང་། འོ་མ་ལས་ཞོ་འབྱུང་། ཞོ་
187



ལས་མར་འབྱུང་བ་བཞིན་དུ། རྒྱུད་སྡེ་འོ་མའི་རྒྱུ་མཚོ་ལས། ཟབ་ཆོས་མར་གྱི་
སྙིང་པོ་གསེར་ཞུན་མ་ལྟ་བུ་བཅུད་དུ་དྲིལ་ནས་གནད་དུ་བསྡུས་པ་ཡིན་པས་
གཞན་དང་བག་མི་མཐུན་ནོ། དཔེར་ན། ལུས་ལ་ཆང་འཐུང་ན་སེམས་ལ་ར་
རོ་ནས་འགྲོ་བ་ལྟར། ད་ལྟ་རབ་བསྒོམ་ད་ལྟ་ཉིད་དུ་འབྲས་བུ་འབྱུང་བ་སྟེ།
རྟེན་འབྲེལ་ལུས་ལ་སྒྲིག་ན་རྟོགས་པ་ སེམས་ལ་འཆར་ཞེས་ དང་། ཚེ་འདི་
སངས་རྒྱ་བ་ལ་རི་ཆོས་འདི་ཡིན་ཞེས་གསུངས་པ་ལྟར། རྗེས་འཇུག་གསར་བུ་
རྣམས་བཞུགས་སྤྲོ་ཞིང་སྤྲོ་བ་སྟེར་ཕྱིར་ཅུང་ཟད་བརྗོད་ན། ཆག་མེད་རི་ཆོས་
ལས། ས་ཡི་ཀ་བ་བཞི་དང༌། ས་ཡི་སྲུང་བཞི། སྒྲུབ་གནས་ཞི་རྒྱས་དབང་དྲག་
བཅས་ཡོངས་སུ་ཚང་ཏེ། རྒྱབ་རི་མཐོ་ཞིང་མདུན་རི་གུས། གཡས་གཡོན་ཆུས་
མདུན་དུ་འདུས། མདུན་དུ་ཆུ་ཤིང་ན་བ་རྒྱས་ཞེས་དང་། སྲུང་བཞི་ནི་ཤར་ཕྱེ་
ལྷོ་སྤུངས་ནུབ་གདན་པ། བྱང་ནས་ཡོལ་བ་བྲེས་འདྲ་བཟང་། ཤར་ལམ་ལྷོ་
ལམ་གྲོག་དང་གཡང་། སྲུང་བཞི་ནི། ཤར་གྱི་ལམ་ནི་སྟག་སྐྱ་བོ། ལྷོ་ཆུ་གཡུ་
འབྲུག་སྔོན་མོ་སྟེ། ནུབ་གྱི་ས་དམར་བྲག་དམར་ནི། ནུབ་སྲུང་བྱ་ནི་དམར་པོ་
སྟེ། བྱང་གི་རྫ་ཤུར་ཝ་ལོང་བྲག བྱང་སྲུང་རུས་སྦལ་རྒྱ་བོ་སྟེ། ཞེས་དང༌།
ལས་བཞི་ནི། ས་མདོག་དཀར་ཞིང་སུར་དཀར་སྐྱེས། ནམ་མཁའ་འདུམ་ཞིང་
ས་གཞི་འཇམ། དེ་རུ་ཞི་བའི་ལས་རྣམས་འགྲུབ། ནགས་ཚལ་མེ་ཏོག་གླིང་
ཆེན་རྒྱས། རི་བྲག་རྫ་རྣམས་ནོར་བུའི་དབྱིབས། དེ་རུ་རྒྱས་པའི་ལས་རྣམས་
འགྲུབ། བྲག་མདོག་ ས་ མདོག་དམར་ ཤས་ཆེ། ཤུག་ པ་འོམ་བུ་སེ་བ་སྐྱེས།
ཕུག་པ་ཐང་ཆུང་ཟླ་གམ་དབྱིབས། ནུབ་ཀྱི་ཕྱོགས་ནས་ཆུ་ཆེན་འབབ། དེ་རུ་
དབང་གི་ལས་རྣམས་འགྲུབ། ལུང་གསུམ་མདོ་དང་ཆུ་གསུམ་འདུས། ས་གཞི་
གྲུ་གསུམ་ཚེར་མ་སྐྱེས། བྲག་ནག་བྲག་དམར་ཁྲོས་པའི་གཟུགས། དེ་རུ་དྲག་
པོའི་ལས་རྣམས་འགྲུབ། ཅེས་པས་དེ་ལྟར་ཞི་ རྒྱས་དབང་དྲག་གི་ས་དཔྱད་
ཐམས་ཅད་ཡོངས་སུ་ཚང་བ་ངོ་སྤྲོད་མ་དགོས་པར་མཇལ་བ་ཙམ་གྱིས་ཤེས་པར་
188



ནུས། ཆོས་རྗེ་སྐྱོབ་པ་རིན་པོ་ཆེའི་རི་ཆོས་ཕྱི་ནང་གསང་གསུམ་ལས། རྗེ་རིན་
པོ་ཆེས་རང་གི་མྱོང་བས་གྲུབ་པ་ནི། དབེན་པའི་གནས་ལ་ཡོན་ཏན་ཁྱད་པར་
གསུམ་དང་ལྡན་ཏེ། ཡིད་ཀྱི་རྗེས་སུ་མཐུན་པ། བཀྲ་ཤིས་པ། འདུ་འཛིས་
དབེན་པའོ་ཞེས་དང༌། མི་རྒོད་ཤོ་གམ་རྒྱུ་སྲང་མེད། ཚངས་པར་སྤྱོད་པའི་
གྲོགས་དང་ལྡན། བྲག་རི་པད་མ་སྤུངས་པའམ་པདྨ་འདྲ་ན་བཀྲ་ཤིས། བྲག་
རི་སྐྱོ་ཤས་ཆེ་ན་ཐབས་ལམ་གཏུམ་མོ། སྒྱུ་ལུས་སྤྱོད་པ་ལ་བོགས་ཆེ། སྤངས་རི་
དང་ནགས་ཁྲོད་ལ་གནས་པ་ཆེ། སྒོམ་གསར་པ་ལ་དགའ་བར་འདུག གཡའ་
རི་དང༌། གངས་རི་ལ་རིག་པ་དྭངས། གསལ་ཤེས་ཆེ། རྟེན་འབྲེལ་སྒོམ་པ་
དང༌། འོད་གསལ་སྦྱོང་བ་ལ་ཁྱད་པར་བོགས་ཆེ་ཞེས་ཟབ་མོ་ཕྱག་ཆེན་དྲུག་གི་
གནས་ཁྱད་པར་བ་དང༌། ལྷག་དུ་རྗེ་སྐྱོབ་པས་སྔགས་ཀྱི་དགོངས་དོན་ལྟར་
དབང་ཕྱུག་གི་རྟེན་དང༌། དུས་མཚན་མའི་རྟེན་གཉིས་ཀ་ཡོད་ན་གནས་ཆེན་
དུ་འགྲོ་གསུངས་པས། ཆུ་གསུམ་འདུས་པའི་མདོར་བྲག་ཕུར་དང་། བྱང་ཤར་
དུ་དུས་མཚན་མའི་བྷ་ག་རང་བྱོན་དང་དེ་ལས་བདུད་རྩིའི་རྒྱུན་འབབ་པས་ཡི་
དམ་འཁོར་ལོ་བདེ་མཆོག་དང་བདེན་གཉིས་མ་སྒྲུབ་པའི་ས་བཅད་གཞུང་དང་
མཐུན་ཞིང་གནས་ཆེན་ཕུན་སུམ་ཚོགས་པ་ཡིན། རྗེ་སྐྱོབ་པའི་རི་ཆོས་ནང་དང་
གསང་བ་ནི་གཞུང་རང་ལ་གཟིགས་ན་ཤེས་སླ། དེ་ལྟར་ས་དཔྱད་རགས་པ་
ཙམ་ཞིག་ལས་རྒྱས་པ་ནི་བྲི་བར་མི་ལོང་པས་དེ་ཙམ་མོ།
འགོམ་དགོན་ཆོས་འཁོར་བྱམས་པ་གླིང་གི་བསྐོར་ཚད་ཕན་ཡོན་ནི། རྟ་
རོང་ཧའི་སྟེང་གི་རྡོ་བརྐོས་ལས། ཆོས་འཁོར་བྱམས་གླིང་སྐུ་གསུང་ཐུགས་རྟེན་
མཐོང་གྲོལ་སྡེ་བཅས་བསྐོར་ཚད་རྒྱས་པ་ནི་བཞི་སྟོང་ལྔ་བརྒྱ། འབྲིང་པོ་སུམ་
སྟོང་དང་ལྔ་བརྒྱ། བསྡུས་པ་ཉིས་སྟོང་ལྔ་བརྒྱ་བཅས་འབད་པ་དོན་ལྡན་རང་
གཞན་བྱང་ཆེན་གྱི་གོ་འཕང་བླ་མེད་མྱུར་ཐོབ་ཤོག་ཅེས་པས་ཀུན་གྱིས་འབད་
པར་རིག་གོ།
189



སྐྱབས་མགོན་ཆོས་ཀྱི་གྲགས་པ་མདོ་ཁམས་ནས་གདན་སར་ཕེབས་ནས་
སླར་ཡང་ཟླ་དགོན་དུ་ཕེབས་ཆད་ཡོང་ཚུལ་གྱིས་དགོངས་པ་ཞུས་ཏེ་རྫོང་ནས་
བཏེགས། རྔོད་སྟོད་སྨད། ཡེ་སྤོམ་དགོན། རྣམ་རྒྱལ་དགོན་སོགས་ཕེབས་
ནས་ཤར་ཀོང་ལ་རྒྱུད་ཟླ་དགོན་དུ་ཕེབས་ནས་ཐུགས་བསྐྱེད་ཆེན་མོ་སོགས་ཆོས་
ཀྱི་བདུད་རྩིས་ཚིམས་པར་མཛད། སྤྱི་ལོ་ ༡༦༡༩བོད་རབ་བྱུང་བཅུ་པའི་ས་
ལུག་ལོར་ཁམས་སྟོད་ནགས་ཤོད་པའི་གདན་ཞུ་ལྟར་གཉན་སྡེ་མི་སྡེ་ཆེ་དགུ་ཀུན་
གྱིས་བསུ་བའི་བཀོད་པ་རྒྱ་ཆེན་པོ་དང་བཅས་ཕེབས་འབྱོར་བྱུང་ནས་རང་
དགོན་དུ་སྒར་ཕབ། ནགས་ཤོད་སྟོད་སྨད་བར་གསུམ་ནས་འདུས་པ་གཞིས་
བྱེས་མང་བས་འདུ་ཁང་དུ་མ་ཤོང་བར། དགོན་གྱི་གླིང་དཀྱིལ་དུ་རྡོར་ཕྲེང་རྩ་
བའི་དཀྱིལ་འཁོར་ཉེར་བརྒྱད་རྫོགས་པའི་དབང་ཆེན་བསྩལ། འདུ་ཁང་དུ་
འདུས་ཚོགས་ལ་དཔལ་ཀུན་རིག་རྣམ་པར་སྣང་མཛད་དང་། ཁྱད་པར་དུ་
བཀའ་བརྒྱུད་སྤྱི་དང་། མགོན་པོ་འབྲི་གུང་བཀའ་བརྒྱུད་པའི་ཆོས་སྲོལ་བླ་ན་
མེད་པ་རྣམས་ཀྱི་དབང་ཁྲིད་ལུང་གསུམ་ཆ་ཚང་གནང་། དེ་ནས་ནགས་སྟོད་
མེ་མོ་རག་ཁྲོམ་དུ་གནས་གཟིགས་སུ་ཕེབས་ནས། ལྷ་དང་བླ་མའི་ཞལ་མཇལ།
ཡི་དམ་ཆོས་སྐྱོང་གིས་ལུང་བསྟན། སྐྱེ་བ་སྔ་ཕྱིའི་དྲན་སྣང་དང༌། ཕྱག་ཞབས་
རྗེས་སོགས་ ཀྱང་བཞག ལྷ་ སྐུ་ སོགས་འབུམ་ཕྲག་ གཟིགས་ ཀྱང་ གནས་ ཀྱི་
བཀའ་རྒྱ་ཅུང་མ་གྲོལ་བར་ལྷུག་པར་སྨྲ་བ་སྔ་བས་མ་བྲིས། ཤག་ཟམ་ཆེན་ཕར་
ཁའི་སྟེང་དུ་སྒྲུབ་ཕུག་ དང་སྒྲུབ་ཁང་གི་ ཤུལ་བཅས་ཡོད་པ་དང༌། རྒྱ་ཚའི་
མཚམས་ཁང་དུ་ཕེབས་པར་ཡང་སྨྲ། གནས་དང་ཁད་ཉེ་བར་ཁོར་ཚ་སྨད་ཐའི་
རྒྱལ་པོ་དཔོན་ལུའི་རུ་བར་གདན་དྲངས་ནས་ཞག་ཤས་ངལ་གསོ་དང་སྦྲགས་
བཞུགས། གང་འདོད་ཆོས་ཀྱི་འབྲེལ་བ་གནང༌། དེ་ནས་ནགས་ཤོད་འགོམ་
དགོན་གསར་ དགོན་ ཆོས་ འཁོར་ བྱམས་ པ་ གླིང༌ དུ་ ཆིབས་ བསྒྱུར་ གནང་།
འགོམ་དང་འབྲི་རུའི་སྡེ་ཁག་དབར་འགལ་བ་བྱུང་བས་རྗེ་ཉིད་དར་ཡུག་ཐང་དུ་
10



ཕེབས་ནས། འབྲི་འགོམ་གཉིས་ཀྱི་གཉེན་སྡེ་དང་འགོ་བ་རྣམས་བསྡུས་ནས་
དམ་པའི་ཆོས་དང་ཟང་ཟིང་རྫས་ཀྱིས་ཚིམ་པར་བྱས་ནས་འཁྲུག་པ་འདུམ།
ཟབ་མོ་ཆོས་ཀྱི་བདུད་རྩིས་ངོམས་པར་བྱས། དེ་ནས་ཀ་རོང་རྒྱུད་ཟླ་དགོན་དུ་
ཕེབས་ནས་སྨན་སྒྲུབ་དང༌། དམ་པའི་ཆོས་ཀྱི་འཁོར་ལོ་བར་མེད་དུ་བསྐོར་
ནས་རིམ་བཞིན་འབྲི་གུང་གི་གདན་སར་ཕེབས། རྗེ་ཉིད་ཀྱི་གསུང་ཆོས་སྐྱབས་
རྗེ་མཆོག་རང་དགོན་དུ་བཞུགས་པའི་རྣམ་ཐར་པོད་གཅིག་ཡོད་པ་དེའི་ནང་དུ་
གནས་འདིར་བཞུགས་པའི་སྐོར་ཞིབ་ཕྲ་ཡོད་ཅེས་སྔོན་གྱི་རྒན་རབས་རྣམས་
དང༌། ལྷག་ཏུ་འབྲི་གུང་གྲུབ་དབང་དཔའ་ཆུང་རིན་པོ་ཆེས་གསུངས་ཞེས་
སྐྱབས་རྗེ་རི་དབང་རིན་པོ་ཆེས་གསུངས། དེ་མིན་ཡུལ་སྐྱོང་ནགས་ལྷ་ཞི་རྒྱས་
དབང་དྲག་གི་བསྟོད་པ་དང་བསང་གསོལ། རྗེ་ཉིད་ཀྱི་མཛད་པ་ཆོས་སྲུང་
རྣམས་ཀྱི་བསང་གསོལ་ བསྡུས་པ་དང༌། འགོམ་ཆོས་མཛད་ཚུལ་ཁྲིམས་རིན་
ཆེན་གྱིས་བསྐུལ་ངོར་ས་གསུམ་མ་ཞེས་སྐུ་ཕྲེང་དུས་གསུམ་དང་བཅས་པས་ཞེ་
བཞི་པ་འདི་རྩེ་གཟིམ་ཆུང་ ཏུ་མཛད། རོང་འདོ་བླ་མ་ཤཱཀྱ་རིན་ཆེན་ནས་
བསྐུལ་བས་གདན་རབས་ཤིས་བརྗོད་དང༌། རྗེ་ཆོས་ཀྱི་གྲགས་པས་མཛད་པ་
དཔལ་ཀུན་རིགས་རྣམ་པར་སྣང་མཛད་ཀྱི་ཆོ་ག་མཛད་ནས་རང་དགོན་དུ་
བཀའ་དབང་ཡང་བསྩལ། རིག་གསར་སྐབས་མཐོར་གྱུར་སོང་བ་དང་། དེ་
མིན་ཕན་ཚུན་དཔེ་བཤུ་བྱེད་པ་སོགས་གང་ལྟར་མཇུག་བྱང་མ་མཆིས་པས་ཐེ་
ཚོམ་ཟ་བ་བྱུང་ཡང་ཡིན་པར་ངེས། སྔར་མིའི་ཁ་རྒྱུན་དུ་ཆོས་ཀྱི་གྲགས་པའི་
མཛད་པའི་ཀུན་རིག་ཡིན་ཞེས་སྨྲ། ལྷག་པར་འབྲི་གུང་གྲུབ་དབང་རིན་པོ་ཆེ་
བསྟན་འཛིན་ཉི་མ་ནས། ཆོས་གྲགས་ཀྱིས་ཀུན་རིག་རྒྱས་བསྡུས་གཉིས་མཛད་
པས་ཁྱེད་ཚོའི་དགོན་པའི་ཀུན་རིག་དེ་བསྡུས་པ་དེ་ཡིན་པར་འདུག་གསུངས།
རྗེ་ཉིད་ཀྱིས་རང་རྣམ་དུ་ནགས་ཤོད་དགོན་གསར་དུ་གཉན་སྡེ་ནས་ལན་གཉིས་
གདན་འདྲེན་ཞུས་ཀྱང་ཕྱི་མ་ལན་གཅིག་ཕེབས་ནས་ཅུང་བཞུགས་པ་ལས་མི་
191



གསལ་ཀྱང་། རང་དགོན་པའི་བླ་མ་རྒན་གྲས་རྣམས་ཀྱི་ཞལ་རྒྱུན་དུ་གསུང་
སྲོལ་ལ། རྗེ་རིག་འཛིན་ཆོས་ཀྱི་གྲགས་པ་མཆོག་རང་དགོན་དུ་ཕེབས་ནས་
གདན་སའི་ཁྲི་འཛིན་དང་པོ་ཡིན་ཞིང་། འབྲི་གུང་བཀའ་བརྒྱུད་པའི་ཆོས་སྲོལ་
ཕྱག་ཆེན་ཆོས་དྲུག་གི་ཁྲིད་རིམ་དང༌། འདོན་ཆོས་ཆོ་གའི་རིགས་རྣམས་ཀྱི་
འདོན་རྟ་དབྱངས་དང་ཐིག་རྡུལ་ཚོན་སོགས་ཡང་རི་སྒར་དང་མཚུངས་པར་
བཙུགས་པ་དང༌། དབུ་ཁྲི་པའི་ལག་དེབ་དཔེ་ཀོ་ལེབ་བྱ་བ་བརྩམས་ནས་ཕྱིས་
སུ་དར་བའི་ཆོ་ག་ཁག་དེ་ལ་བསྟུན་ནས་འདོན་སྒྲིག་གི་སྲོལ་བྱུང་། ལྷག་ཏུ་
འཇམ་དཔལ་གཤིན་རྗེའི་སྒྲུབ་པ་བཞུགས་ནས། གཤིན་རྗེ་ཞལ་གཟིགས་པས་
དགོན་པའི་ས་རྡོ་རི་བྲག་ཀུན་ཀྱང་ཨ་ར་པ་ཙའི་ཡིག་འབྲུས་གང་ཞིང་ད་ལྟ་ཡང་
དངོས་སུ་མཐོང་ཆོས་སུ་གྱུར། ལྷག་ཏུ་རྗེ་ཉིད་ཀྱི་གཟིམ་ཆུང་གསང་སྔགས་ཐེག་
མཆོག་ཉི་འོད་རྩེ་ལ་མུན་མཚམས་སྒྲུབ་ཁང་། དེའི་ཆ་ལག་ཇ་རྒྱུག་དྲིལ་བརྡ་
དང༌། གནམ་སྒོ་སོགས་ཆ་ཚང་། འགོན་ཁང་དུ་གཏོར་བསྔོས་གསུངས་བར་
ཕེབས་པར་སྒོ་འབྲེལ་དང༌། གཟིམ་ཆུང་དུ་ན་གཟའ་ཉེར་སྤྱོད་གཟིམ་ཆས་
བཅས་ཡོད་པ་དང༌། གདན་རབས་གསོལ་འདེབས་ལས་གནས་གསང་སྔགས་
ཐེག་མཆོག་རྡོ་རྗེའི་སྤོར། རིག་འཛིན་ཆོས་ཀྱི་གྲགས་པར་གསོལ་བ་འདེབས་
ཅེས་གསུངས། ད་ལྟ་ཡང་ཆོས་ཀྱི་གྲགས་པའི་སྐུ་སྟོད་དང༌། དོམ་ར། ཞལ་
ཆས་བཅས་བཞུགས་ཡོད། སྐྱབས་རྗེ་ཉིད་གནས་འདིར་བཞུགས་པས་དད་
ལྡན་རྣམས་ལ་བག་ཆགས་ཆེ་བས་མི་རབས་རེ་ལ་སྤྲུལ་པ་རེས་གདན་ས་སྐྱོང་
བར་གསུངས། དེའི་སྐབས་སུ་རང་དགོན་འདི་ཉིད་མངའ་ཐང་རྒྱས་པས་རྒྱལ་
བ་འབྲི་གུང་བཀའ་བརྒྱུད་པའི་རྩ་བའི་གདན་ས་དྲུག་གི་ནང་གསལ་ཞིག་ཡིན།
དཔེ་རྙིང་གི་གྲས་གཤིན་རྗེའི་སྐོར་དང་ཁྲོ་རོལ་སྐོར་ཁག་གཅིག་རིག་གསར་གོང་
དུ་ཀོ་བཏུམ་བྱེད་པ་འགའ་ཆོས་གྲགས་སྐབས་སུ་དགོན་པར་བསྩལ་བའི་དཔེ་
ཆའི་གྲས་སུ་ཡིན་ཞེས་དངོས་སུ་མཐོང་། ལྷག་པར་གོང་ས་ལྔ་པ་དང་ཐུགས་
192



འདྲིས་ཆེ་བས་རང་དགོན་དུ་རྩེ་གཟིམས་ཆུང་ལ་རྒྱ་ཕེབས། འོག་ཏུ་རྟ་ལམ་
བཀོད་ཆོག་པའི་གནང་བ་དང་ཤེ་བམ་བཅས་བསྩལ་ཀྱང་། དོན་ཐོག་མ་སོང་
བས་རྒྱུ་ཕེབས་ཤིང་ཆ་ཡང་གླང་སྣ་བཟོས་ཡོད་པ་རེད། སྔོན་དུས་སུ་དཔེ་རྙིང་
དང་རྩ་ཆེའི་རིག་དངོས་རྣམས་དམ་སྦྱར་ཞུས་ནས་མཇལ་བར་དཀའ་བས་རིག་
གསར་སྐབས་རྩ་འཐོར་དུ་སོང་། སྙན་བརྒྱུད་ཀྱི་ལོ་རྒྱུས་འདི་ནི་མི་ལོ་སུམ་བརྒྱ་
བརྒྱད་ཅུ་ཙམ་ལས་མ་སོང་བས་བདེན་པ་ཡིན་པའང་ངེས། རྗེས་སུ་དཔྱད་
གཞིའི་ཡིག་ཆ་སོགས་བྱུང་ན་བློ་གྲོས་དང་ལྡན་པ་རྣམས་ཀྱིས་ཐུགས་ལ་འཛིན་པ་
ལས། བདག་ལྟ་བུས་ཁ་ཚོན་གཅོད་པར་མ་སྤོབས། སྐྱབས་རྗེ་རིག་འཛིན་ཆོས་
ཀྱི་གྲགས་པ་མཆོག་ཞལ་བཞུགས་ཀྱི་སྐབས་སུ། ཐེལ་སྒར་གཉིས་སུ་སྒྲུབ་པ་དང་
སྒྲུབ་ཆེན། བཤད་སྒྲུབ་ལས་གསུམ་གང་ཡོད་རྣམས་དགོན་འདིར་དར་ཞིང་
རྒྱས་པ་དང༌། གྲ་རྒྱུན་མང་པོ་ ཞིག་ ཐེལ་སྒར་ གཉིས་ སུ་བཞུགས་ ཡོད་ པས་
གསལ། །
དེའི་སྐབས་སུ་འགོམ་ཕུན་ཚོགས་ནི། ནགས་ཤོད་དུ་སྐུ་འཁྲུངས་ནས་
འབྲི་གུང་དུ་ཕེབས། རྗེ་ཆོས་ཀྱི་གྲགས་པའི་གསོལ་དཔོན་དང༌། རིག་གནས་
ལ་འཇུག་སྐབས་སྦྱངས་བའི་གྲོགས་མཆོག་ཡིན་པས་མཁས་གྲུབ་གཉིས་ལྡན་དུ་
གྱུར།
འབྲི་གུང་གདན་རབས་ཉེར་བཞི་པ་རྗེ་བཙུན་དཀོན་མཆོག་རིན་ཆེན་
མཆོག་རིག་པའི་གནས་ལ་མཁས་ཤིང༌། ལྷག་ཏུ་བཀའ་བརྒྱུད་པའི་ཟབ་ཆོས་
ཡོངས་ཀྱི་མངའ་བདག་ཏུ་གྱུར། དགུང་ལོ་སོ་བདུན་མེ་སྟག་ལོར་གཅུང་ཆོས་ཀྱི་
གྲགས་པ་གདན་སའི་ཁྲིར་བཀོད་ནས། སྤྱི་ལོ་༡༦༣༠ རབ་བྱུང་བཅུ་གཅིག་པ་
ལྕགས་རྟ་ལོའི་གཡས་ གཡོན་དུ་ འགོམ་ སྡེ་ དགོན་སྤྱི་ནས་གདན་དྲངས་ པས། །
ཐོག་མར་ཧོར་ སྡེའི་ཁྲོད་དང་། རྗོད་གཙང་ དང༌། ཟླ་དགོན་བཅས་ རང་
ལུགས་ཀྱི་དགོན་ པ་ ཁག་ལ་དགེ་འདུན་བརྒྱ་ཕྲག་ལྔ་ལྷག་ཙམ་ལ་རྒྱུད་སྡེ་རྒྱ་
193



མཚོའི་དཀྱིལ་འཁོར་ཞལ་ཕྱེ་ནས་འཕྲིན་ལས་དབང་གིས་སྨིན་པར་མཛད། དེ་
ནས་ནང་ཆེན་དུ་ཕེབས་ནས་རྟ་རྣ་རྒྱུད་ནགས་ཤོད་དུ་ཕེབས་ཏེ། འགོམ་དགོན་
ཆོས་འཁོར་བྱམས་པ་གླིང་གི་འདུས་སྤྱི་ལ་མར་ལུགས་རྔོག་གི་དཀྱིལ་འཁོར་
བདུན་གྱི་བཀའ་དབང་དང༌། ལྔ་ལྡན་དང་ཟབ་ལམ་ནཱ་རོའི་ཆོས་དྲུག་སོགས་
རྒྱལ་བ་བཀའ་བརྒྱུད་པའི་ཟབ་ཆོས་ཡོངས་ཀྱིས་དད་ལྡན་ཀུན་གྱི་ཡིད་ཚིམས་
པར་གནང༌། རྗེ་ཉིད་ནས་རྟེན་གཙོ་སྐྱོབ་པའི་དར་སྐུ་བཞེངས་བ་དེ་དང་རྩ་
བའི་ཆ་ནས་རང་དགོན་དུ་བཞེངས་གྲུབ་པའི་རྟེན་རྣམས་དང་ལྷན་གཅིག་རབ་
གནས་ཕྱོགས་གཅིག་ཏུ་མཛད། འགོམ་སྡེ་དགོན་ནས་འབུལ་ཚན་གནོད་སྦྱིན་
བུ་ལ་ཡང་སྐྱེང་བ་སྟེར་བ་ཡང་བྱུང༌། དེ་ནས་ཆོས་རྗེའི་ཞབས་ཀྱི་པདྨོ་གདན་
སའི་ཕྱོགས་སུ་བསྒྱུར། གསེར་ཕྲེང་ནང་དུ་འབིས་འགོམ་འཁྲུག་པ་བསྡོམས་
ཞེས་གསུངས་ཀྱང༌། ཆོས་ཀྱི་གྲགས་པ་དང་འཛོལ་བར་ངེས་ཏེ། རང་རྣམ་
སྲོང་པོའི་དགའ་སྟོན་དུ་ཡོད་པ་ལས་རྗེ་འདི་དུས་མིན་པར་ཤེས་དགོས།
འབྲི་གུང་གདན་རབས་ཉེར་དྲུག་པ་སྐྱབས་མགོན་འཕྲིན་ལས་བཟང་པོ་
མཆོག་སྤྱི་ལོ་༡༦༥༦མེ་སྤྲེལ་ལོར་སྐུ་འཁྲུངས། རྗེ་ཉིད་འགོམ་དགོན་དུ་ཕེབས་
པའི་ལོ་རྒྱུས་གསལ་བར་མ་མཇལ། རྗེ་ཉིད་ཀྱི་གསུང་འབུམ་པོད་བཞིའི་ནང་
རྣམ་ཐར་ གཉིས་ཙམ་ཡོད་པར་ གསུངས་ཀྱང་། ད་ ལྟ་ པོད་ གཉིས་ལས་ མ་
བཞུགས་པ་དང་། ལྷག་ཏུ་རྣམ་ཐར་ཁག་གཉིས་མཇལ་བའི་གོ་སྐབས་སྐལ་བ་
མ་བྱུང་བས་གསལ་བར་བརྗོད་མ་ནུས་ཀྱང་། རྗེ་ཉིད་ཀྱིས་མཛད་པའི་གསུང་
འབུམ་ལས་རང་དགོན་དུ་ཕེབས་པ་གསལ་བ་ཡིན་ཏེ། རྗེ་ཉིད་ཀྱིས་མཛད་པའི་
ནགས་ལྷའི་བསྟོད་པ་ཉུང་ངུ་ལས། འབྲི་གུང་པ་དཀོན་མཆོག་འཕྲིན་ལས་
བཟང་པོས་སྐབས་སུ་བབས་པའི་ལེགས་སྤེལ་དུ་སུག་བྲིས་བྱས་ཅེས་དང་། ལྷ་
ཆེན་ནགས་ལྷ་དགྱེས་པའི་རྣམ་པ་ལ་ལེགས་སྤེལ་དུ་སྐབས་སུ་བབས་པ་ཡིན་པ་
དང༌། རང་དགོན་པའི་ཡུལ་ལྷ་དམར་བཙན་དང་། ཉག་གདོང་། བླ་བྲག
194



སྨན་ཁང་ཟིལ་མོ་བཅས་ཀྱི་བསང་གསོལ་མཛད་པ་དང་། ཆོས་མཛོད་ཆེན་མོ་
ལས་སྨན་སྒང་གི་གསོལ་མཆོད་མཇུག་བྱང་དུ། ཡུལ་ལྷ་སྨན་གྱི་གསོལ་མཆོད་
འདི། དགོན་གསར་ཆོས་འཁོར་བྱམས་གླིང་གི། སྤྱི་བླ་རིན་ཆེན་ཚུལ་ཁྲིམས་
ཀྱིས། ཇི་ལྟར་བསྐུལ་བཞིན་འབྲི་གུང་པའི། དཀོན་མཆོག་འཕྲིན་ལས་བཟང་
པོ་ཡིས་ཅེས་པ་སྨན་ཁང་གི་ས་དཔྱད་རྣམས་ཇི་མ་ཇི་བཞིན་གསལ་བར་གསུངས་
པ་དང་། ཉག་གདོང་གསོལ་མཆོད་མཇུག་བྱང་ལས་ཆོས་འཁོར་བྱམས་པ་གླིང་
གི་བྱ་འདབས་སུ་བྲིས་པ་དགེ་བར་གྱུར་ཅིག ཅེས་པས་སྐྱབས་མགོན་འཕྲིན་
ལས་བཟང་པོ་དགུང་ལོ་སུམ་བཅུ་སོ་གཅིག་ཡན་མད་དུ་རང་དགོན་དུ་ཕྱག་
ཕེབས་པས་དེ་ནི་སྤྱི་ལོ་༡༦༨༦མེ་སྟག་ལོར་ཡིན་ཞིང་། རང་དགོན་ནས་སྐྱབས་
མགོན་མཆོག་གི་འདྲ་སྐུ་བཞེངས་ནས་སླར་ཡང་གདན་འདྲེན་ཞུས་ཀྱང་ཕེབས་
མ་གྲུབ། ཁོང་གིས་ཁྱེད་ཚོའི་སྐུ་དེ་ང་འདྲ་པོ་ཡོད་པ་གསུངས་ནས་བཞད་པས།
འདིར་སྐུ་དེ་ཡང་བཞད། བོད་ཟླ་གསུམ་པའི་ཚེས་གསུམ་ལ་རབ་གནས་གནང་
བར་གསུངས་ནས། དུས་དེར་ སྟེང་ཤོད་བར་ གསུམ་ དུ་ རབ་ གནས་འཐོར།
འཇའ་འོད་ལ་སོགས་མཚན་ལྟས་བཟང༌། རྗེ་འདིའི་སྐུ་རིང་ལ་རང་དགོན་དུ་
གསར་མའི་གར་འཆམ་རྣམས་རིམ་པར་དར། དེ་སྐབས་སུ་དགོན་བླ་རིན་ཆེན་
ཕུན་ཚོགས་མཆོག་བཞུགས།
སྤྱི་ལོ་ ༡༧༡ ༥རབ་བྱུང་ བཅུ་ གཉིས་ པ་ ཤིང་ལུག་ལོར་ ལྷོ་ སྤྲུལ་ དཀོན་
མཆོག་ཆོས་ཀྱི་རྒྱ་མཚོ་མཆོག་འགོམ་དགོན་དུ་ཕེབས་ནས་འདུས་པ་རྣམས་ལ་
བཀའ་བརྒྱུད་པའི་ ཕ་ཆོས་ཕྱག་ཆེན་ཆོས་དྲུག་ གཙོས་པའི་ཆོས་ཀྱི་ཆར་ཆེན་
འབེབས་སྐབས། ཉི་སྤྲུལ་སྐུ་ཕྲེང་གཉིས་པ་པདྨ་ཐེག་མཆོག་བསྟན་པའི་རྒྱལ་
མཚན་ནམ་རིག་འཛིན་བསྟན་སྐྱོང་རྒྱ་མཚོ་མཆོག་གི་གཙུག་ཕུད་བཞེས་ནས་
མཚན་དཀོན་མཆོག་བློ་བཟང་དཔལ་འབར་དུ་གསོལ། གྲིབ་དང་མི་གཙང་བ་
ལ་འཛེམས་པའི་ལུང་བསྟན་དབུགས་དབྱུང་མཛད། བླ་བྲང་དུ་ཚེ་དབང་དང་
195



བཀའ་དབང་ཁ་ཤས་གནང་། སྤྱིར་ཆགས་རི་དང་འགོམ་དགོན་གཉིས་སྔོན་
ནས་འབྲེལ་བ་བཟང་།
དེ་སྐབས་སུ་མདོ་ཆེན་དཔའ་བོ་བཅུ་གསུམ་གྱི་ཡ་གྱལ། སྤྲིན་དཔའ་བོ་
ཞེས་མཐུ་སྟོབས་ནུས་པའི་མངའ་བདག མྱུར་མགྱོགས་གློག་གི་ཞབས་དང་
མཚུངས་པ། ས་བརྒྱུད་བྱང་སེམས་ཆེན་པོ། སྣང་མཐའི་སྒྱུ་འཕྲུལ་རྡོ་རྗེ་དགྲ་
བཅོམ་གྱི་སྐུར་བརྟེན་པ།. སྤྲིན་དཔའ་བོ་སྐུ་ཐོག་དང་པོ་དཔའ་བོ་སྤུ་རིས་ཞེས་
པ་དེ་ཉིད་སྤྱི་ལོ་༡༦༩༤ རབ་བྱུང་བཅུ་གཅིག་ཤིང་སྤྲེལ་ལོར། ཡབ་སྤྲིན་རྡོ་རྗེ་
དང་། ཡུམ་ཀླུ་མོ་མཚོ་གཉིས་ཀྱི་སྲས་སུ་སྐུ་འཁྲུངས། ཆུང་བྱིས་པའི་དུས་ནས་
མགོ་ལ་སྤུ་ལྡེམ་རེ་ཟུང་ལས་མ་སྐྱེས་པས་དཔའ་བོ་སྤུ་རིས་ཞེས་མཚན་ཐོགས།
བྱིས་པ་གཞན་དང་མི་འདྲ་བར་སྤྱོད་པ་བཟང་། སྤྱན་སྔ་མངོན་ཤེས་ལྔ་དང༌
ལྡན་པས་ལྷ་འདྲེའི་གཟུགས་དང༌། ལྷ་དང་བླ་མའི་ལུང་བསྟན་པ་ཡང་མང་པོ་
ཐོབ། དཔའ་བོ་མཆོག་ནགས་ཤོད་སྟོད་སྨད་བར་གསུམ་དུ་ཕེབས་སྐབས་གླང་
བུ་ཚེ་སྐྱབས་ཞེས་པ་ལ་ཆིབས་ནས་ཕེབས། དགུང་ལོ་ཉེར་ལྔ་ས་སྤྲེལ་ལོར་ཙ་རི་
རོང་བསྐོར་ཆེན་མོར་ཕེབས་ནས། སྤྲེལ་ཟླའི་ཚེས་བཅུ་ལ་དག་པ་ཤེལ་རིའི་དབུ་
རྩེར་གསེར་ཞུ་ཕོག་པ་དང་མཉམ་དུ་ཕོ་བྲང་གཡུ་མཚོ་ནས་ཙ་རིའི་ཐོད་པ་སྨུག་
ཆུང་གཏེར་ནས་སྤྱན་དྲངས་ནས་མར་ཕེབས་སྐབས། ཁམས་ཉི་མ་གྲགས་པ་
དང་མཇལ་བས། དཔའ་བོས་བླ་མ་ལགས་ཁྱེད་གང་དུ་ཕེབས་ཞུས་པས། ང་
ཙ་རིའི་ཐོད་པ་སྨུག་ཆུང་གཏེར་ནས་སྤྱན་འདྲེན་དུ་འགྲོ་གསུངས་པས། དེ་ངས་
ཞོགས་པ་སྔ་མོར་གདན་དྲངས་ཚར་ཞུས་པས། ཉི་གྲགས་རིན་པོ་ཆེས། གཏེར་
འདོན་རྩལ་ཁྱོད་ལ་ཡོད་ཀྱང༌། འཆུས་པའི་སྐལ་བ་ཁྱོད་ལ་མེད་གསུངས་ནས།
རྟེན་ཚབ་དུ་ཕྱག་གིས་རྡོ་ཞིག་བཅངས་བས་ཛམ་ལྷ་རང་བྱུང་དང༌། མེ་ཏོག་
པདྨའི་རི་མོ་ཡོད་པ་ཞིག་བྱུང་བ་དག་གནང༌། སྤྲིན་སྨྱོན་གྱིས་ཐོད་པ་ཁམས་ཉི་
གྲགས་ལ་ཕུལ་བས་འཆི་མེད་ཚེ་ཆང་གིས་བཀང་ནས་རྗེས་སུ་ཆགས་རི་ཕུག་ནག་
196



ཏུ་བཞུགས། དཔའ་བོ་མཆོག་འགོམ་ཡུལ་རོང་དུ་ཕེབས་ པས་ ཁ་ ཅིག་གིས་
དཔའ་བོ་འཁྲུངས་ས་ཡིན་པའང་བཤད་ པས་དཔའ་བོའི་ཁར་ ཤུལ་ ད་ལྟ་ ས་
དམར་མར་གྲོང་གི་མཆོད་རྟེན་ཐོག་དེར་ཡོད། དཔའ་བོ་དེར་བཞུགས་སྐབས།
ཀ་ནག་འདུད་མདོ་བདུད་མོ་ཟིས་རུ་དམར་མིག་འདུག་པས། དཔའ་བོ་གིས་གྲེ་
སང་རེས་མཛད་པས་ཀྱང་འདྲེ་དེ་ཞུམ་ཞུམ་རེ་བྱེད། དེ་རྗེས་དཔའ་བོས་འདུལ་
བར་གྲགས་ལ། ས་དམར་ཆུ་ལམ་སྟེང་དུ་ཞབས་རྗེས་བཞག སྐྱི་རུ་གོང་མའི་
ལྷ་ཁང་གི་ཟུར་དུ་སྤྲིན་སྨྱོན་གྱིས་གླང་ཚེ་སྐྱབས་བཏགས་པས་རྡོ་ཕུར་ཉག་ཅན་
དང༌། བླ་བྲག་ཏུ་དཔའ་བོའི་ལ་སེའི་རྗེས་དང༌། སྔ་དྲོར་དཔའ་བོའི་ཞབས་
རྗེས་བཞག ཕྱི་དྲོར་འདྲེ་མོས་ཁྱི་རྗེས་བཞག་ཅེས་ལུང་གསུམ་འདྲེ་མོའི་ཁྱི་རྗེས་
བཞག་ཤུལ་དེར་དཔའ་བོས་མགོ་མཇུག་བསྒྱུར་ཏེ་བཞག་པས། རྫོང་སྣའི་འདྲེ་
མོ་འདུལ་བར་ཕེབས་པས་དེ་ནས་ཕྱི་དྲོ་སླེབས་པ་དང་འགྲུལ་པ་འགྲོ་མི་ཕོད་
པར། འདྲེ་དེ་དཔའ་བོའི་བུ་མོ་ཉག་རོང་ལ་ཡོད་པ་དེ་ལ་སྤྲུལ་བ་ཐུག་ནས་རྟ་
འཕང་དུ་བཞོན་ནས་ཕྱི་ལྟས་སློག་པས་རྫོགས་ཉམས་སྟོན་ནས་མེད་པར་གྱུར།
སྤྲིན་དཔའ་བོ་གླིང་ལ་ཆིབས་ནས་རྫོང་སྣ་རུ་སླེབས་སྐབས། སྦྲ་ནག་ཕུབ་པའི་
དུད་ཚང་ ལྟ་ བུ་ ཞིག་ དང་འཕྲད་ པས་ གནས་ ཚང་ གཡར་ བར་ གསུངས་ནས་
བསྡད། དཔའ་བོས་གཟིམ་མལ་དུ་ཁྲོ་རིལ་ཞོ་ཡི་གང་བ་ཞིག་བཅུག་ནས་དཔའ་
བོ་མཆོག་མདའ་གཞུ་ཁྱེར་ནས་བྲག་གསེང་དུ་བསྡད། སྲོད་འཁོར་ཙམ་ན་འདྲེ་
མོ་དེ་ཉིད་ཟངས་ཀྱི་མཆུ་འདོམ་བཅོ་བརྒྱད་དང་བཅས་སླེབས་པས་ཁྲོ་རིལ་ལ་
མཆུ་བརྒྱབ་པས། ཨ་མི་མགོ་དེ་ཡི་མཁྲེགས་པ་དང་། མི་ཀླད་དེ་ཡི་སྐྱུར་བ་ལ་
ཟེར་བའི་སྐབས་དེར་ཕྱག་མདའ་བགྲེང་བས་འདྲེ་མོ་དེ་ཉིད་དུ་འདུལ། ཕུང་པོ་
དོང་དུ་སྦས་ནས་མཆོད་རྟེན་ནག་པོ་མགོ་འཇུག་ལྡོག་ནས་བཞག དེའི་མལ་ས་
ཕུང་སྟེང་དུ་ ཤུག་པ་དང་སྐྱེར་པ་ ཐོན་མིན་ལ་རྟགས་པ་ཡོད་པར་ གསུངས།
འདི་ནི་སོག་གི་འདྲེ་མོ་རྟ་འཚེར་བྱ་བ་ཡིན་པར་བཤད། །
197



སྤྱི་ལོ་ ༡༧༡༧མེ་བྱ་ལོར་སོག་པོ་ཇུན་གར་གྱི་དམག་གིས་བོད་ལ་བཙན་
འཛུལ་བྱས་ནས་རྙིང་དགོན་དང་བོན་དགོན་རྣམས་གཏོར་སྐབས། སོག་པོའི་
དམག་སྒར་ཉང་གཞུང་དུ་བརྒྱབ་ནས་ནགས་ཤོད་སྟོད་སྨད་བར་གསུམ་ནང་
ནས་འགོམ་དགོན་གསར་དུ་འགྲོ་གྲབས་ཡོད་སྐབས། གློ་བུར་དུ་དམག་སྒར་གྱི་
མཐར་སྤྲང་རྒན་ལུས་ལ་ར་ཚགས། ཞབས་ལ་ཀོ་ལྷམ་གྱོན་ཞིང་། གླང་རྒན་ལ་
ཆིབས་ པ་ ཞིག་བྱུང་། སོག་ དམག་ གིས་ ཡ་ སྤུང་ རྒན་ ས་ ཆ་ གང་ ནས་ཡོང་།
འགོམ་དགོན་ཆོས་འཁོར་བྱམས་གླིང་དེར། ས་ཐག་ཉེ་རིང་ག་ཚོད་ཡོད། སྤྲང་
པོས་མ་གསང་རྒྱས་པར་ཤོད་ཟེར་བས། སྤྲིན་སྨྱོན་དཔའ་བོས། ཧ་ཧ། མི་
སྙོབ་གནམ་ སྙོབ་ མཁལ་མའི་གསང་ ཐག་ཆད་ཟེར་བའི་དཔེ་ལྟར། འགོམ་
དགོན་ཆོས་འཁོར་བྱམས་གླིང་དེ། རྟ་ལམ་རྩིས་ན་བཅོ་བརྒྱད་ཡོད། མཛོ་ལམ་
རྩིས་ན་ཉི་ཤུ་ཡོད། རྟ་ཤ་རྒྱགས་ཡིན་ན་དེ་འདྲ་ཡིན། མཛོ་ཕྱུག་ཡག་ཡིན་ན་དེ་
འདྲ་ཡིན། སྡེ་བཙན་ཐོག་ལ་དཔོན་བཙན་ཡོད། དམག་བུ་རྟ་ལྕགས་ཀྱི་སེར་
བ་རེད། ལྷ་ཆོས་བསྲུང་གནམ་ལྕགས་ཐོག་མདའ་རེད། ཁྱེད་ལོག་སྨོན་ཅན་དེ་
དོན་མི་འགྲུབ། ང་ནགས་ཤོད་འགོམ་སྡེའི་གྲལ་མཐའ་བ། རྒྱུ་མེད་སྤྲང་པོ་
ཁེར་འཁྱམ་ཡིན། དཔའ་རྩལ་དྲུག་རྩལ་དང་གྲུབ་རྟགས་དང་། མཚུལ་ཁ་དོག་
སོགས་ང་ལས་ཞན་པ་མེད། ཁྱོད་དང་ང་གཉིས་རྩལ་ཞིག་འགྲན། གསུངས་
པས། སོག་དཔོན་ནས་ཡ་དང་པོ་ངས་ཁྱོད་ཚར་གཅོད་དགོས་ཟེར་ནས། རྒྱུག་
ཏིང་རྫོང་དཀར་མཚམས་ལ་བྱས། རྒྱུག་འགོ་ཀང་ལའི་ལ་རྩར་བྱས་ནས་རྟ་དང་
གླང་གཉིས་བང་འགྲན་པས། སོག་པོས་ཕོ་རྐྱང་བྲག་གཅིག་ས་མཚམས་ནས་ཕྱི་
བལྟས་བྱ ་ ལྟར་སྔོན་ལ་སོང་། སོག་དཔོན་ ཐེ་ཚོམ་གྱི་དྲ་བར་ཚུད་ནས་
རྒྱུགས། ཀོང་ལར་སླེབས་པས་དཔའ་བོས། ཡ་སོག་གི་དཔོན་པོ་རྟ་ཁྲ་ཅན།
རྩལ་འགྲན་ན་དོ་ཡ་ཨེ་འདུག་ལགས། ཤ་ཟོས་པའི་རུས་པ་འདི་ན་ཡོད། ཇ་
བསྐོལ་བའི་ཇ་རོ་འདི་ན་ཡོད། ང་མི་རྒན་གྲོད་པ་འགྲངས་ནས་སོང་། གླང་
198



རྒན་རྩ་ཡིས་འགྲངས་ནས་སོང་། ད་ང་རང་མར་ལ་ལོག་རྩིས་ཡོད། ཟེར་ནས་
བྱ་རྒོད་པོ་ནམ་འཕང་གཅོད་པ་ལྟར་མཐོ་ནམ་མཁའི་བྱ་ལམ་གོང་མ་ནས་ཕེབས།
སོག་དམག་གིས་འགོམ་ལ་འགྲན་མི་ཕོད། སྤྲང་རྒན་དེ་ལ་དེ་འདྲ་ན། བུ་
དཔའ་བོ་ཐུག་ན་ཅི་འདྲ་ཟེར་ནས་མ་ཡོང་། དེ་ནས་སོག་པོས་ཁྱུང་རྒྱལ་ནང་
ཆེན་གྲགས་པས་བཞེངས་པའི་འབུམ་རྗེའི་ཤེལ་མཁར་སྨུག་ཆུང་ངམ་ཤག་རྫོང་
དཀར་ཞེས་པ་ལ་དམག་གིས་རྒོལ་བས། རང་ཕྱོགས་ནས་ཕི་གུ་རྒོད་དཀར་
གཙོས་པས་ཕར་རྒོལ་དྲག་པོ་བྱས་ཀྱང་མ་ཐུབ་པར། རྫོང་དཀར་གཏོར་ནས་
ཁྱུང་སེ་བོ་ཞེས་པ་བོན་ལ་གྲུབ་པ་ཐོབ་པ་དེ་ཉིད་སོག་དམག་གིས་ཤག་སྦྱང་ངུ་
ཟམ་ནས་གསོན་པོར་ཆུ་ལ་གཡུགས་པས། ཀུན་སློང་ངན་པས་ཤི་འདྲེ་མཐུ་རྩལ་
ཅན་དུ་གྱུར། ཁོ་ཉིན་མཚན་མེད་པར་སྣ་ལོ་ཁམ་ཡུ་ལ་རྫ་མ་མང་པོ་བཀལ་ནས་
འགྲོ་ཞིང་། མི་རྣམས་སྲོག་གཅོད་པས་འདྲེ་ཁམ་ཡུ་ཞེས་འབོད། དེའི་སྐབས་
འབྲོང་ངུར་ཆོས་རྗེ་སྐུ་ཕྲེང་བཅུ་པ་དཀོན་མཆོག་བསྟན་འཛིན་བཟང་པོ་དང༌།
རང་གྲོལ་སྐུ་ཕྲེང་དགུ་པ་བླ་མ་ཆོས་དཀོན་མཆོག་ཆོས་གྲགས། ཛམ་དམར་སྐུ་
ཕྲེང་དང་པོ་བསོད་ནམས་རྒྱ་མཚོ་བཅས་ཀྱི་སྐུ་དུས་སུ་ཡིན་འདྲ། ཆོས་རྗེ་དང་
ཛམ་དམར་གཉིས་ནས་འདྲེ་དེ་འདུལ་བ་སྤྲིན་སྨྱོན་ལ་བབས། ང་གཉིས་ཀྱིས་
རོགས་བྱའོ་གསུངས། དཔའ་བོས་དེ་ལྟར་བྱེད་ཟེར་ནས་ གླང་ཚེ་སྐྱབས་ལ་
བཞོན་ནས་རྫུ་འཕྲུལ་གྱིས་གློག་འཁྱུག་པ་ལྟར་བསག་ཐང་དུ་ཕེབས། འདྲེ་དེས་
དཔའ་བོ་མཐོང་མ་ ཐག་ སྤྲང་ རྒན་འདི་ལ་ཡ་ལན་ མི་ ཐོགས་ སྙམ་ནས་ བྲོས།
དཔའ་བོས་དྲག་སྔགས་ཀྱི་ཧཱུྃ་སྒྲ་དང་། གླང་རྒན་གྱི་རྨིག་སྒྲ། འབྲུག་སྟོང་གི་སྒྲ་
ལྟར་ལྡིར་བཞིན་མཐུ་རྩལ་ཆེན་པོས་དེད་པས། ཤག་ཝ་ཐང་འདྲེ་འགག་ཏུ་སྦྲ་
ཕྱེད་དེར་ལྷུངས་ནས་བྲོས་པ་དང༌། བླ་མ་གཉིས་ཀྱིས་བཀག་མ་ཐུབ་པར་ཤོར་
བ་དང་རི་འགུལ་ནས་ཡུལ་ལྷ་གཞི་བདག་རྣམས་དགོད་ཤོར་བས། ཕྱིས་སུ་ཅིག་
ལེབ་ཅེས་མིང་ཆགས། འདྲེ་དེ་ཤག་སྦང་ངུ་ཟམ་ཁའི་ཕར་ཁ་འདྲེ་བོ་ངོ་སྐྱ་ཁུག
199



འདྲེ་ཡི་གནས་ཁང་ཕ་བོང་ཞིག་ཡོད་པ་དེ་ལ་གབ་ནས་མི་སྣང་བར་གྱུར་པས།
འདྲེ་བོ་ངོ་སྐྱ་ཞེས་ཐོགས། སྤྲིན་སྨྱོན་རྫུ་འཕྲུལ་གྱིས་བྲག་རྡོ་དམར་གཏོར་གྱི་
དབྱིབས་ཅན་དེ་འཕངས་བས། ཕ་བོང་དེ་ཁག་གཉིས་སུ་གྱུར། འདྲེ་ཕོས་ང་
མ་བསད་དཔའ་བོ་རིན་པོ་ཆེ། སྲོག་སྙིང་འབུལ་ལ་དམ་བཅའ་ཞུ་ཟེར། ལ་
ཐང་གོ་ཐལ་སྤངས་ལ་མ་འགྱུར་བར། སྦྱང་ངུ་ཟམ་སོ་གཉའ་སྒ་མ་སྤྲད་བར།
གཉགས་ཕ་བོང་དཀར་ནག་ཕན་ཚུན་མ་ཐུག་བར། འགྲོ་བ་སེམས་ཅན་ལ་
གནོད་མི་བྱེད་པར་དམ་ལ་བཏགས། ད་ལྟ་ཕ་བོང་དང་གཏོར་མ་བཅས་མཇལ་
དུ་ཡོད། དེ་ལྟར་དཔའ་བོ་ཆེན་པོ་དེ་ཉིད་ཀྱི་རྟོགས་བརྗོད་མཚོན་ཙམ་ལས།
སྔོན་རྟེན་གཙོ་ལྔ་དང་རྟེན་རབས་སུམ་ཅུ་རེ་ལ་གོང་དང་མཚུངས་པའི་རྟོགས་
བརྗོད་རེ་ཡོད་ཀྱང་ཁུངས་འཕེར་དེ་ཙམ་བཤད་སྲོལ་ཉམས་པས་མ་བྲིས། རྟེན་
གཙོ་ལྔ་ནི་བླ་མའི་གཏོར་མ། མ་ཧཱ་གསེར་སྦལ། དངུལ་སྦལ། རུས་སྦལ། རྡོ་
ཡི་ཕྱག་རྡོར་བཅས་ཡིན། ད་ལྟ་བཞུགས་པ་དཔའ་བོའི་རིང་བསྲེལ། དབུ་ཀླད།
རིགས་ལྔ། རྟེན་སྒམ། བླ་མ་གཏོར་མ། སིལ་སྙན། གླང་ཚེ་སྐྱབས་ཀྱི་རྭ་ཅོའི་
ནང་དུ་ གཡུ་ ཡི་ ཉ་མོ་ ཁ་ སྤྲོད་ བཅས་ སྤྲིན་བྱམས་ པའི་ ཁྱིམ་ དུ་ བཞུགས་ ཡོད།
དཔའ་བོ་སྐུ་ཕྲེང་རིམ་བྱོན་ནི་དང་པོ་གོང་དུ་ཞུས་གྲུབ་པ་དང༌། གཉིས་པ་
དཔའ་ཆུང་གཡང་འཛིན། གསུམ་པ་དཔའ་བོ་ ཨ་ སྡོང་། བཞི་པ་དཔའ་བོ་
གཡང་འབུམ། ལྔ་པ་དཔའ་བོ་བྱམས་པ་བཅས་ཡིན།
འབྲི་གུང་གདན་རབས་ཉེར་བདུན་པ་སྐྱབས་རྗེ་དོན་གྲུབ་ཆོས་ཀྱི་རྒྱལ་པོ་
ཁྲི་གསོལ་མཛད་སྒོ་ལ་འགོམ་དགོན་ནས་གཉན་སྡེ་བཅས་ཀྱི་འབུལ་ཚན་རྟེན་
འབྲེལ་ཟབ་རྒྱས་ཞུས། ས་བྱ་ལོ་ ཧོར་ཟླ་དྲུག་ པའི་ཚེས་ཉེར་དགུ་ལ་ འགོམ་
དགོན་ནས་འདུས་པ་སུམ་བཅུའི་སྐོར་འབུལ་སྐྱེས་དང་བཅས་མཇལ་ཕྱག་ལ་
འབྱོར་བས། ཚེས་ལྔ་ལ་ཞབས་བརྟན་ཤིས་བརྗོད་འབུལ་རྒྱས་ཞུས། རྩ་གསུམ་
གཏོར་དབང༌། འཆི་མེད་དཔལ་སྟེར། འཆི་བདག་ཟིལ་གནོན། འཕགས་པ་
200



འཇིག་རྟེན་དབང་ཕྱུག་གི་རྗེས་གནང་སོགས་འདོད་ཆོས་བསྩལ། ནགས་ཤོད་
འགོམ་བླ་ཆེ་རྒྱུད་སྐུ་སྐྱེ་དང་གཉན་སྡེ་བཅས་འབྱོར་བས་འབུལ་ཞབས་བཟང༌།
རྗེ་ཡབ་སྲས་ཟུང་འགོམ་དགོན་དུ་ཕེབས་ པར་ཞུ་ནན་ཕུལ་ཀྱང་། རྗེ་ཉིད་
ཕེབས་མི་གྲུབ་ཚུལ་དང༌། སྐུ་ཚབ་ཏུ་མཆོག་སྤྲུལ་བསྟན་འཛིན་འགྲོ་འདུལ་
ཕེབས་པར་ཞལ་བཞེས་མཛད། རྗེ་འདིའི་སྐབས་སུ་འགོམ་བླ་རོག་འདོ་མཁས་
བཙུན། ཆེ་རྒྱུད་ཚང་། བླ་མ་ནོར་བུ་སྐུ་སྐྱེ། བརྒྱད་ར་སྐུ་སྐྱེ་དཀོན་མཆོག་ཆོས་
ཀྱི་དབང་ཕྱུག་སོགས་འབྲི་གུང་བུ་ཆེན་རྣམས་རེས་མོས་ཀྱིས་གདན་ས་བསྐྱངས།
ཤིང་གླང་ལོར་དགོན་གསར་གྲྭ་ཨ་རྒོད་ཆོས་དར་གྱིས་མཆོད་ཁང་རྡོ་གདན་དུ་
དཀར་མེའི་རྡོང་རྐོང་ལ་མར་ཁལ་ལྔ་བཅུའི་རྒྱུ་ནོར་ཕུལ། ཆོས་རྗེ་དོན་གྲུབ་
རྒྱལ་པོ་གནས་འདིར་སྐུ་དངོས་མ་ཕེབས་ཀྱང༌། དགེ་ཚུལ་སློང་ལ་སྡོམ་པ་དང་
ཟབ་ཆོས་ཁག་གི་དབང་ལུང་བཅས་བཀའ་དྲིན་ཆེ། རྗེ་ཉིད་དགུང་གྲངས་ལྔ་
བཅུ་ང་གཅིག་ས་ཟླའི་ཚེས་བཅུ་དགུ་ལ་དགོངས་པ་ཆོས་ཀྱི་དབྱིངས་སུ་ཐིམས་
པའི་ཚུལ་བསྟན། དེ་སྐབས་འགོམ་བླ་བརྒྱད་ར་དཀོན་མཆོག་ཆོས་ཀྱི་དབང་པོ་
མཆོག་བཞུགས་ སྐབས་ ཡིན་ ཞིང་། འགོམ་ སྡེ་ དགོན་ ནས་ དགོངས་ རྫོགས་
མཆོད་འབུལ་ཟབ་རྒྱས་དང་གདུང་རྟེན་ཡང་བཞེངས།
འབྲི་གུང་གདན་རབས་ཉེར་བརྒྱད་པ་སྙིང་རྗེའི་རང་གཟུགས་ཕྱག་ན་
པད་མོ་དཀོན་མཆོག་བསྟན་འཛིན་འགྲོ་འདུལ་ནི་སྤྱི་ལོ་ ༡༧༣ ༤ རབ་བྱུང་བཅུ་
གཉིས་ཤིང་འབྲུག་ལོ་ཐ་སྐར་ཟླ་བའི་ཚེས་དགུ་ལ་མཚན་དཔེའི་བཞད། སྐུ་ཆུང་
ངུའི་དུས་སུ་རྣམ་རིག་བཀྲ་ཞིང་སྐྱེས་སྦྱངས་གི་ཡོན་ཏན་ཀུན་ལ་མ་ཐོགས་པ་
དང་། ལྷག་ཏུ་ལྷ་བྲིས་ལ་ཤིན་ཏུ་མཁས་པས་འབྲི་ལུགས་ཞེས་པའི་སྲོལ་རྒྱུན་རི་
མོ་གྲ་རྒྱས་སུ་བཏང་། སྤྱི་ལོ་ ༡༧༣༧རབ་བྱུང་བཅུ་གཉིས་མེ་སྦྲུལ་ལོར་རྗེ་ཉིད་
དགུང་ལོ་བཅུ་བཞིར་ཕེབས་སྐབས། འགོམ་བླ་ཆེ་རྒྱུད་དང་གཉན་སྡེ་རྒན་གྲལ་
བཅས་འབྱོར་ནས་སྐྱབས་རྗེ་རྣམ་གཉིས་གདན་འདྲེན་ཞུས་ཀྱང་རྗེ་ཉིད་དགུང་
201



ལོ་བཅུ་བཞི་ལ་ཕེབས་ཀྱང་སྐྱབས་མགོན་དོན་གྲུབ་ཆོས་ཀྱི་རྒྱལ་པོས་ཞལ་བཞེས་
མ་གྲུབ། མེ་སྦྲུལ་ཟླ་བ་དྲུག་པའི་ཚེས་བཅུ་གསུམ་རེས་གཟའ་ཟླ་བ་རྒྱུ་སྐར་ལྷ་
མཚམས་བཟང་པོའི་ཉིན། མཆོག་སྤྲུལ་རིན་པོ་ཆེའི་ཡོངས་འཛིན་རྒྱལ་སྲས་
སྤྲུལ་སྐུ་མཁན་ཟུར་རོག་མདོ་དཀོན་མཆོག་མཁས་བཙུན་དང་། སྡེ་པ་དགའ་
འཛིན་སོགས་འདུས་པ་བཞི་བཅུའི་སྐོར་ཞབས་བཏེགས་ཏེ། ལམ་ཞོར་གཏེར་
སྒྲོམ་གནས་ གཟིགས་དང༌ གཞུ་ རོང་ བརྒྱུད་བྱང་ ལམ་ ནས་ རིམ་ བཞིན་ ཆོས་
འཁོར་བྱམས་པ་གླིང་དུ་ཕེབས། རང་ཕྱོགས་སྡེ་དགོན་ནས་བསུ་བ་སེར་སྦྲེང་
ཟབ་རྒྱས་དང་བརྟན་བཞུགས་བཅས་གྲུབ་ནས་རྩེ་གཟིམ་ཆུང་དུ་གདན་དྲངས།
འདུས་པ་དང་སྐྱེ་བོའི་ཚོགས་ཆེན་ལ་པད་གླིང་ ཟབ་གཏེར་བླ་མ་ནོར་བུ་རྒྱུ་
མཚོའི་རྩ་བའི་དབང་ཆེན་དང་། བླ་མེད་བཅུ་གསུམ་གྱི་བཀའ་དབང་སོགས་
གསར་རྙིང་གི་དབང་ཆོས་དུ་མས་འདུལ་བྱའི་སྐྱེ་བོ་རྣམས་གསང་སྔགས་ཟབ་
མོའི་སྨིན་གྲོལ་གྱི་ལམ་ལ་བཀོད། དེ་ནས་ཆོས་འཁོར་བྱམས་པ་གླིང་ནས་མཆོད་
པ་རྣམ་པ་གསུམ་གྱིས་མཉེས་པར་ཕུལ་ནས། མཆོག་གི་སྤྲུལ་སྐུའི་ཕེབས་ལམ་ལ་
བདེ་བར་མཛད། ལམ་བར་དུ་དད་ལྡན་རིས་མེད་སྐྱེ་དགུ་རྣམས་ལ་ཆོས་ཆར་
ཚིམས་པར་བསྩལ། ཟླ་བ་བཅུ་པའི་ཡར་ཚེས་བཅུ་གསུམ་ལ་རྫོང་གསར་བཀྲ་
ཤིས་ཚུགས་ སུ་ ཕྱག་ ཕེབས། རྟེན་ རྣམས་ ལ་ མཆོད་ འབུལ་ རྒྱུས་ པར་ ཕུལ།
ཁམས་ནང་ཆེན་བླ་མ་འཕྲིན་ལས་དབང་ཕྱུག་གི་སྐུ་སྐྱེ་དང་ནང་ཆེན་དཔོན་གྱི་
ཇ་སང་ནས་འབུལ་ཞབས་དང༌། རྗེ་འགྲོ་འདུལ་མཆོག་ནང་ཆེན་དུ་སྤྱན་འདྲེན་
གསོལ་བ་བཏབ་པར་ཞལ་བཞེས་གྲུབ། འབྲི་གུང་དུ་ལོ་ལྟར་བྱེད་སྒོ་ཁག་གྲུབ་
ནས། སྒར་སྒྲུབ་གྲྭ་བརྗེ་ལེན་བཀའ་ཆོས་མཉམ་དུ་གསན། ཧོར་ཟླ་ལྔ་པའི་
ཚེས་བཅུ་དགུ་གཟའ་སྐར་འཕྲོད་སྦྱོར་བཟང་པོར་མཁན་ཟུར་རྒྱལ་སྲས་འཕྲིན་
ལས་ཚེ་བདག སྡེ་པ་དགའ་འཛིན་བཅས་སེར་སྐྱ་བརྒྱད་ཅུ་སྐོར་གྱིས་ཞབས་
བཏེགས་ནས་ཁམས་ཕྱོགས་སུ་ཆིབས་ཁ་བསྒྱུར། གངས་དཀར་ལ་བརྒྱུད་བྱང་
202



སྦྲ་ཁ་ཆེ་འབྲོམ་བཅས་ནས་ཆིབས་བསུ་བཟང་། བ་རའི་མདོ་ལོ་འབྲོང་ངུར་བླ་
མ་བསྟན་པ་རབ་རྒྱས་ཀྱི་སྒར་ཐོག་ཏུ་གདན་དྲངས། ནགས་ཨ་སློང་དུ་ནགས་
ཤོད་འགོམ་སྡེ་ཤོག་ཁ་ ཤས། ཚ་ཐང་དུ་རོང་པོ་དགོན་པའི་ཆིབས་བསུ་སྐྱེས་
འབུལ་ཞུས། ཤག་ ཝ་ ཐང་བླ་མ་ཆོས་རྒྱལ་ཀྱིས་ གདན་ཞུས་དང༌། བཀའ་
དབང་བསྐང་བཤག་སོགས་རྒྱས་པར་གནང་། ཟླ་བ་དྲུག་པའི་ཚེས་ཉེར་གཅིག་
ལ་སྒར་མཁན་ལས་ཐོག་པ་བླ་མ་ཚུལ་ཁྲིམས་ཟླ་བ་འཕྲིན་ལས་མཁྱེན་བརྩེ་དང་
དབུས་འགོམ་བླ་བཅས་སེར་སྐྱ་སུམ་ཅུ་སྐོར་ཆིབས་ཐབ་བསུ་བ་དང་བཅས་ཉང་
ཁུ་འཐིལ་དུ་ཕེབས། འགོམ་དགོན་ཆོས་འཁོར་བྱམས་པ་གླིང་གི་སྡེ་པ་སོགས་ཆེ་
དགུ་ཀུན་གྱིས་ཞབས་བརྟན་འབུལ་རྒྱས་ཞུས། མེ་མོ་ལ་རྒྱུད་བོང་ཆུ་ཁ་དང༌།།
སེར་ཤུལ། འབྲོང་པ། དགེ་རྒྱས་སོགས་རིམ་པར་ནང་ཆེན་དུ་འབྱོར། ལྷོ་
མགར་ཆོས་གསུམ་སོགས་ཀྱི་གདན་ས་དང༌། ནང་ཆེན་རྒྱལ་བློན་བཅས་ལ་
གསང་སྔགས་གསར་རྙིང་གི་ཆོས་འཁོར་མཐའ་ཡས་བསྐོར་ནས་ཁམས་ཕྱོགས་
རང་དགོན་ཀུན་ལ་ཞབས་ཀྱིས་བཅགས། ལྷོ་རིན་པོ་ཆེ་ལས་ཆོས་བཀའ་འགའ་
ཞུས། ཁམས་ཕྱོགས་ནས་ཆིབས་བསྒྱུར་བོང་ཆུ་ཁའི་རབ་ནས་མེ་མོ་གནས་ནང་
དུ་ཕེབས་ནས་གནས་གཟིགས་དང་། ཡང་ཟབ་ཀྱི་ཚོགས་བརྒྱ་ཕུལ། ཉང་ཁུ་
གད་དམར་དུ་ཆོས་སྲུང་ཁག་ལ་གསོལ་མཆོད་རྒྱས་པར་མཛད། འགོམ་བླ་དང་
སེར་སྐྱ་བདུན་ཅུ་སྐོར་གྱི་ཆིབས་བསུ་འབྱོར། རྗེ་ཉིད་ཀྱི་ཞབས་གྲས་བླ་ཁག་
མང་བ་དང་། འགོམ་སྡེ་ནས་འབུལ་ཞབས་བཟང་། ཁྲོམ་ལ་བཀའ་དབང་
ཡང་བསྩལ། རིམ་བཞིན་བ་ ལག་ ཐང་བརྒྱུད་སྤྱི་ལོ་ ༡༧༤༠ རབ་བྱུང་བཅུ་
གཉིས་ལྕགས་སྤྲེལ་ཟླ་བ་བརྒྱད་པའི་ཚེས་ཉེར་ལྔ་ཉིན་སླར་ཡང་ཆོས་རྗེའི་ཞབས་
ཀྱི་པད་མོ་ནགས་ཤོད་འགོམ་དགོན་དུ་ཕེབས། རང་དགོན་འདུས་པ་རྒྱ་མཚོས་
སེར་སྦྲེང་དང་ཞབས་བརྟན་རྒྱས་པར་བསྟར། དམ་པའི་ཆོས་ཀྱི་ལུས་ཅན་ཀུན་
ཡིད་ཚིམ་པར་མཛད། རྭ་ཁྱིམ་དགོན་གྱི་གདན་ཞུས་ལྟར་ཕེབས་ནས་རྟེན་ལ་
203



ཕྱག་ནས་དང་ཁྲུས་གསོལ་གནང་། ཀ་རོང་ལ་རྒྱུད་སྨེ་ཏི་ཁ་ནས་རིམ་པར་ཁེམ་
ལ་ནས་ཕེབས། འབྲི་གུང་བླ་གྲྭ་མི་སྡེ་ནས་ཕེབས་བསུ་གྲ་རྒྱས་ཞུས་ནས་གདན་
སར་ཟབ་མོ་རིམ་གཉིས་ལ་རིམ། རྗེ་ཉིད་ཞིང་དུ་ཕེབས་སྐབས། རང་དགོན་
ནས་དགོངས་རྫོགས་མཆོད་པ་རྒྱས་པར་ཕུལ་བ་དང་གསེར་གདུང་ཡང་གྲུབ།
འབྲི་གུང་ནས་དགོངས་རྫོགས་ལ་རང་དགོན་དུ་སྤྱི་འཇོག་བསྩལ་བ་འདོད་ལྷའི་
སྐུ་ ཐང་ བདུན་ ཚར་ སྤུས་ ལེགས་ དང༌། སྒྲུབ་ ཆལ། གོས་ འཕན་ བཅས་
འབྱོར། །
འབྲི་གུང་གདན་རབས་ཉེར་དགུ་པ་དཀོན་མཆོག་བསྟན་འཛིན་ཆོས་ཀྱི་
ཉི་མ་མཆོག་འཇང་ཡུལ་དུ་སྤྱི་ལོ་ ༡༧༥༥རབ་བྱུང་བཅུ་གསུམ་པའི་ཤིང་ཕག་
ལོར་སྐུ་འཁྲུངས། ཕྱག་ན་པདྨོ་བསྟན་འཛིན་འགྲོ་འདུལ་སོགས་བླ་ཆེན་རྣམ་པ་
ཁག་གིས་རྗེ་དོན་གྲུབ་ཆོས་རྒྱལ་གྱི་ཡང་སྲིད་དུ་ངོས་བཟུང་ནས་དབུས་སུ་གདན་
དྲངས། དམ་པའི་རང་རྟགས་ངོམ་བཞིན་སྐྱེས་སྦྱངས་གི་ཡོན་ཏན་ཕུལ་དུ་ཕྱིན།
སྤྱི་ལོ་༡༧༧༡ལྕགས་ཡོས་ལོའི་ཟླ་བ་བཞི་པའི་ཚེས་ལྔ་ལ་ནགས་ཤོད་དུ་གདན་
འདྲེན་ཞུས་པས་དེ་སྐབས་བཀའ་བརྒྱད་སྒྲུབ་ཆེན་སྐབས་ཡིན་པས་ཕེབས་རྒྱུའི་
ཞལ་བཞེས་ཞབས་ཕྱི་ལ་བརྡ་རྒྱག་མཛད། ཟླ་བ་ལྔ་བའི་ཚེས་ལྔ་ཡི་ཉི་དྲོས་ཙམ་
ལ་ནགས་ཤོད་ཀྱི་ཕྱོགས་སུ་ཆིབས་བསྐྱོད། ཀླུང་ཤོད་བརྒྱུད་རྩེ་བ་དང་ཁྲ་བ་
ཁའི་འདུས་ཚོགས་ནས་གསོལ་སྟོན་དང་སྒེར་འཇལ་ཞུས། རྭ་སྒྲེང་། སེང་གླིང་
རྒོད་ཚང་། སྟག་ལུང་བཅས་སུ་ཕེབས་པས་འབྲོམ་སྟོན་སྐུ་དབུ་སྐྲ་ཅན་མཇལ་
བས་སྐུ་གཡོ་བའི་རྣམ་པ་མཛད། སྟག་ལའི་ལ་ནས་ཐང་ལྷ་དང༌། འདམ་སྙིང་
དྲུང་ནས་ གནམ་མཚོར་ཕེབས། སྔོན་མ་མཐོང་བའི་ངོ་མཚར་རྣམ་པ་དུ་མ་
དང༌། ལྷག་ཏུ་མཚོ་ལ་ཨོ་རྒྱན་རིན་པོ་ཆེའི་ཕྱག་རྗེས་ཡོད་པ་ཀུན་གྱིས་གསལ་
བར་མཇལ། ཀླུ་རྗེས་སོགས་ཕུལ། རིམ་བཞིན་ཧོར། ན་དམར། སོ་ཧྲུག
ཨ་མདོ། རྫ་དམར་སོགས་ཀྱི་ཆེ་དགུ་ཀུན་གྱིས་གཙུག་ཏུ་མ་བཀུར་བ་མེད་པས་
204



ཟབ་རྒྱས་ཆོས་ཆར་གང་འདོད་བསྩལ། དེ་ནས་ནགས་ཤོད་པའི་ སྡེ་སྣེ་ཟིན།
རྗེ་ཉིད་ཀྱི་སྦྱིན་བདག་མགོན་པོ་ཆོས་སྲུང་སོགས་ཀྱིས་མཇལ་ནས་དད་ལྡན་ཁག་
ལ་ཚེ་དབང་བསྩལ། རང་དགོན་ནས་ཆིབས་བསུ་ཁག་གསུམ་འབྱོར། སོག་རུ་
དར་ཚུགས་ཀྱི་དབང་གཞི་ལ་རྟ་མགྲིན་གྱི་བཀའ་དབང་མཛད། སྟག་དྲུག་པའི་
དད་ལྡན་འགས་མཇལ་ཁ་ཞུས། ཚེས་བཅོ་བརྒྱད་ལ་བྲེ་སྐྱོང་སུམ་འདོར་འགོམ་
བླ་ཞོགས་པ་གཙོས་སྡེ་དགོན་ཡོངས་ཀྱིས་ཆིབས་བསུ་ཚར་དུ་མངར་བ་བསྟར།།
དགེ་ཚེ་དབང་དང་འཇང་འདྲ་ཨོ་རྒྱུན་གྱི་སྦྲ་ལ་ཕྱག་ནས་གཏོར། བཤག་པ་བེ་
རྐྱང་ནས་འབུལ་ཞབས་ བཟང་ཞིང་ མི་ཚོགས་བརྒྱད་ བརྒྱ་ཙམ་ལ་ཚེ་དབང་
བསྩལ། ཕྱི་ཉིན་མི་ཚོགས་དགུ་བརྒྱ་ཙམ་ལ་རྟ་མགྲིན་གྱི་དབང་མཛད། སྦྱིན་
བདག་ཁག་གཅིག་ལ་རྣམ་འཇོམས་དང༌། སྒྲོལ་དཀར། གུ་རུ་ཞི་བའི་བཀའ་
དབང་མཛད། རྟ་ནོར་མར་ལུག་སོགས་འབུལ་ཚན་ཤིན་ཏུ་མང་བ་འབྲི་གུང་དུ་
སྐྱེལ་བར་བཏང༌། ཚེས་ཉེར་བཞི་ལ་ཉང་ཁུའི་ཐང་དུ་ཕྱག་རྡོར་བཀའ་དབང་
གནང་། རང་དགོན་ནས་སྟོན་མོ་གང་རྒྱས་ཕུལ། དེ་དུས་བོད་ཟླ་བདུན་པའི་
ནང་ཡིན་པས་དབྱར་སྐྱིད་ཉིན་བཞི་གནང་བའི་སྐབས་སུ། ཚེས་ཉེར་ལྔ་ལ་
ནགས་ཤོད་ཚོ་དྲུག་གི་དགའ་བའི་རྣམ་པར་རྟ་རྒྱུག་བཏང་། དགྲ་ལྷ་དཔའ་
སྟོད། ཡུལ་སྐྱོང་ནགས་ལྷ་ཛམ་པའི་གསོལ་ཀ་ཞིབ་རྒྱས་གནང་། འཇང་འདྲ་
ཨོ་རྒྱན་ལ་བཀའ་དབང་བསྩལ་ཞིང་བོ་ངན་བྷེ་ཅང་གི་ཆིབས་བསུ་འབྱོར་ནས་
འབུལ་ཚན་བསྟར། དེ་ནས་ དར་ལུང་གཞུང་ཆུ་ གྲོང་ མདོར་བཞུགས་ སྒར་
བཏབ་ནས་ཚེ་དབང་བསྩལ། བདུན་པའི་ཉེར་བདུན་ ལ་ འདམ་ སྣེ་ ཐང་ལ་
འགོམ་བླའི་ཐབ་བསུ་ལ་སྒར་བབས། དེར་འཁོད་རྣམས་ལ་ཚེ་དབང་གནང༌། །
གནམ་གང་ལ་གཉགས་རོང༌རྒྱུད་སོག་རུ་ ལྷ་ རྗེས་ གདན་འདྲེན་ཞུས། ཚེས་
གཅིག་ལ་ཚེ་དབང་བསྩལ་ཞིང་མན་ཌལ་འབུལ་སྦྱོར་བཟང༌། གཉགས་མདོའི་
མི་ཚོགས་རྣམས་ཀྱིས་མཇལ་ཁ་ཞུས། ཟླ་བ་བརྒྱད་པའི་ཚེས་གཉིས་ལ་ནགས་
205



ཆུའི་ཀོ་བའི་གྲུར་བཞུགས་ནས་རང་དགོན་གྱི་སེར་སྦྲེང་གི་བསུ་བ་དང་བསང་གི་
དུད་སྤྲིན། རོལ་མོའི་སྙན་འཇེབས་བཅས་དྲེགས་ལྡན་སྐྱེ་བོ་ཀུན་ཀྱང་རང་
དབང་མེད་པ་ཞུམ་པར་གྱུར། རང་དགོན་འདུ་ཁང་དུ་འགོམ་བླ་ཞོགས་པ་ཆོས་
དབང་གྲགས་པས་གསོལ་སྟོན་དང་མན་ཌལ་བརྟན་བཞུགས་ཕུལ་ནས་ཚོགས་
དམངས་ལ་ཕྱག་མཇལ་གནང་། དེ་ནས་རྩེ་གཟིམ་ཆུང་དུ་གདན་དྲངས། ཚེས་
གསུམ་ལ་ཚོགས་དམངས་ཀྱི་ཞབས་བརྟན་དང་གསོལ་སྟོན་ཕུལ། བེ་ཅག་ཨ་
ཡུངས་ནས་དངོས་པོའི་འབུལ་ཚན་གྱ་ནོམ་པ་ཕུལ་བས་ཚེ་དབང་བཀའ་དྲིན་
གནང་། ཚེས་ལྔ་ལ་གཉན་སྡེ་སྤྱི་ནས་བཀའ་བརྒྱད་ཀྱི་དབང་ཆེན་དགོས་ཞེས་
གསོལ་བ་བཏབ་པ་རྗེས་སུ་གནང་། ཚེས་དྲུག་ལ་ཆགས་རི་བླ་མ་དང་མཇལ།
བདུན་པ་ལ་སྤྱིའི་ཞབས་བརྟན་དང་རྒྱལ་ཐོ་བཙུགས། ཚེས་བརྒྱད་ལ་ཆོས་སྲུང་
ཁག་གི་བསང་གསོལ་རྒྱས་པར་བསྩལ། རང་དགོན་དུ་སྤྱི་འཇོགས་པད་འབྱུང་
ཨ་ཏི་མ། ས་གསུམ་མའི་སྐུ་ཐང་། ཀ་འ ཕན། རྣམ་སྦྱར་བཞི། གན་དྲིལ།
གདུགས་གཉིས། རྔ་འཆམ་རྒྱབ་དར། རྟེན་རོལ་འཕྱར་དར། རྒྱལ་མཚན་ཆ་
བཅས་གནང་། དགེ་མདུན་རེ་ལ་ཕྱག་འགྱེད་སྨན་སྒྲུབ་དང༌། ན་བཟའ། ཁ་
བཏགས། དངུལ་བལ་ཏྲམ་རེ་བཅས་གནང་། ཚེས་དགུ་དང་བཅུ་ལ་ས་ཆོག
བཅུ་ལ་རྣལ་འབྱོར་རྒྱུན་དབང་། བཅུ་གཉིས་ལ་སྐྱབས་རྗེ་མཆོག་རྔ་འཆམ་ལ་
ཕེབས་ནས་རྒྱལ་ཐོ་དང་སྒོ་བྱང་ཕྱི་ནང་དང་དམ་སྲི་མནན། ཚེས་བཅོ་ལྔ་ལ་
ཡིད་ཆེས་ཀྱི་ལོ་རྒྱུས་དང་དམ་ཚིག་གི་རྣམ་བཤད། མེ་འཆོངས་དང་གྲལ་འཛིན།
བཅུ་དྲུག་ལ་འཛབ་ཚུགས། ཆེ་མཆོག་གི་འཛབ་སྐབས་ཆེ་མཆོག་དང་ཡང་དག་
གི་བདུད་རྩི་ཁོལ་བ་དང༌། ཡང་དག་འཛབ་སྐབས་ཡུང་དཀར་གནམ་དུ་འཕར།
ཉེར་གཅིག་ལ་ཆགས་རི་གུ་གུ་བླ་མ་ སོགས་ལ་ ལྔ་ ལྡན་དང་ཆོས་དྲུག ཡིད་
བཞིན་ནོར་མཆོག སྨན་བླ་སེང་གདོང་བཅས་ཀྱི་བཀའ་དབང་བསྩལ། ཉེར་
གཅིག་མ་མོའི་འཛབ་སྐབས་འབྲུག་དང་གློག་དམར་ཁྱུག ཉེར་གཉིས་ལ་དགེ་
206



སློང་ཀུན་དགས་རྫས་ཀྱི་མཆོད་པ་སྤྲོས། ཉེར་གསུམ་ལ་འཇང་འདྲ་དགེ་སློང་
མཆོག་གྱུར་གྱི་རྟོགས་འབུལ་དང་རྫས་མཆོད་ཕུལ། དེ་སྐབས་འཇའ་ཁ་དོག་ལྔ་
ལྡན་རྒྱལ་ཐོ་བྱང་ཤར་སྦྲེལ། ཉེར་དྲུག་ལ་རྫ་དམར་དཔོན་སྟོབས་རྒྱས་བཟའ་ཚོ་
དང་ཆགས་རི་སྤྲུལ་སྐུས་མཆོད། ཉེར་དགུ་ལ་ཚེ་དབང་སྐབས་མི་ཚོགས་སྟོང་
ཕྲག་འགའ་འདུས། གནམ་གང་ལ་རྫས་དབང་། ཚེས་གཅིག་ལ་དབང་ཆེན་
བསྩལ་སྐབས་ཆེས་མཚར་བའི་ལྷ་པ་ཞིག་གིས་དུས་གསུམ་ལུང་བསྟན་འགའ་
གསུངས། སྤྲིན་བཀྲ་ཤིས་ཀྱི་དངོས་འབུལ་ཚན་ཆེན་ཕུལ། ཚེས་བཞི་ལ་རྟ་
མགྲིན་བཀའ་དབང་གི་སྐབས་སུ་རྫ་དམར་ཆོས་མཛད། བ་ལོག་སྐུ་ཕྲེང་བཞི་པ་
མཁྱེན་བརྩེ་ དབང་ཕྱུག་བཅས་ཀྱིས་ (འདི་དགོན་གསར་དུ་སྐུ་ཚེ་གང་པོར་
བཞུགས་པ་དེ་མིན་ནམ་སྙམ།) དངོས་ པོའི་ མཆོད་པ་ཕུལ། བཀའ་སྲུང་
དབང་སྐབས་འགོམ་བླ་ཞོགས་པས་སྨོན་ལམ་ཚིག་བཅད་རྒྱས་པར་ཕུལ། རང་
དགོན་ལ་ ཟླ་འཛིན་སྒོ་བྱང་འགོར་ལན་ཝར་ ཕྱག་བྲིས་མཛད། ཚེས་དགུ་ལ་
སྐྱབས་རྗེ་ཉིད་འཆམ་ཆེན་དང་། རྔ་འཆམ། ཟུར་འཆམ་བཅས་ལ་ཕེབས་པས་
ཀུན་གྱི་སྐུ་འཆམ་བདེ་ བའི་ བསྟོད་དབྱངས་སྒྲོག ཚེས་བཅུ་ལ་གསར་མའི་
འཆམ་ཕུད་འབུལ་བར་རང་ལུགས་ཀྱི་བླ་གྲྭ་ནས་སྔར་སྲོལ་ལྟར་ཕུལ། རྫ་དམར་
དཔོན་གྱི་སྲས་སྐྲ་ཕུད་བཞེས། འདུ་ཁང་དུ་ཁྲོ་རོལ་གྱི་རྡོར་སློབ་ལ་ཕེབས།
བཅུ་གཉིས་ ལ་ གཏོར་རྒྱག བཅུ་ གསུམ་ ལ་ དཀྱིལ་ འཁོར་ སྤྱན་ དྲངས་ནས་
གཙང་པོའི་འགྲམ་དུ་ཀླུ་འབུམ་དང་ཀླུ་གཏོར་བཏང་། བཅུ་བཞི་ལ་རྔ་འཆམ་
དང་གཏོར་ འབུལ་ བྱས་ ཏེ་ལས་ ཀྱི་ མཇུག་ བསྡུས། བསྔོ་ བ་ ཆེན་ མོ་ གནང༌།
ནགས་ཤོད་ཤུག་ལྡིང་དགོན་གྱིས་གཙོས་པས་རི་བོ་དགེ་ལུགས་པའི་འདུས་པ་
འགར་ཕྱག་མཇལ་བསྩལ། དགོན་དུ་སྒྲ་ཅན་འཇུག་པའི་སྒོ་བྱང་བཏབ། རང་
དགོན་དུ་མང་ཇ་དགུ་ཙམ་དང་། ནགས་ཤོད་ལུང་པར་དགོན་པ་ཚང་མར་
མང་བསྐུལ་བཅས་ཕུལ། བཅུ་བདུན་ལ་ཁ་བསྐང་སྦྱིན་བསྲེག་གནང་། ཉིན་
207



གསུམ་རིང་རང་ལུགས་ཀྱི་ཟབ་ཆོས་ཁག་གཙོས་པའི་ཆོ་ག་ཁག་ཁྲིད་ལུང་དང་
སྒར་གྲ་སྒྲིག ཨ་ཇོ་བཀྲ་ཤིས་དང་ནང་ཟན་བསོད་ནམས་ཚེ་རིང་ལ་དོས་འགོ་
བརྒྱད་བརྒྱ་དང་བཅོ་བརྒྱུད་བརྩིས་སྤྲད། ཚེས་ཉེར་གཅིག་ལ་རང་དགོན་ནས་
ཆིབས་བསྐྱོད་སྔར་ལྟར་ ཀོ་བར་ ཕེབས་ནས། ཤེལ་ དཀར་འབུམ་ པར་ཞག་
བཞུགས་མཛད། ཉེར་གཉིས་ལ་འབུམ་པར་ཁྲུས་གསོལ་དང་རབ་གནས་རྒྱས་
པར་མཛད། རི་སྤུན་དང་གནས་ཤོད་ཀྱིས་འབུལ་ཚན་བསྟར། སྒམ་པོའི་བླ་མ་
ལ་རྩེ་ བ་ དང་ མཇལ་ ཁ་ གནང་། བ་རོ་ ཨ་ རྒྱལ་ གྱི་ནང་དུ་གདན་ཞུས་ལྟར་
བཞུགས། ཉེར་གསུམ་ལ་སྟག་ལྷས་ཆུ་མིག་ཁར་ཞག་བཞུགས་མཛད། སྟག་
ལྷས་དང་། ཀོ་སྣ། ལ་ཏི་ལ་འོག་གོང་གི་གྲོང་པ་རྣམས་ཀྱིས་འབུལ་ཚན་དང༌།
སྟར་མོའི་དགོན་དང་རབ་བརྟན་དགོན་གྱི་ཆེ་དྲགས་རིགས་དང་། བྷེ་ཧུ་བྷེ་
ཅང་བཅས་ཀྱི་ཆིབས་བསུ་བརྒྱ་དང་བཞི་བཅུ་སྐོར་སླེབས་པ་ལ་ཚེ་དབང་བསྩལ།
ཉེར་བཞི་ལ་དགོན་ཉིན་སྲིབ་གཉིས་ཀྱི་མཁན་པོ་སོགས་ནས་སྒེར་མཇལ་མཛད།
འདུ་ཁང་དུ་གདན་དྲངས་ནས་འབུལ་སྦྱོར་བཟང་པོ་ཕུལ། རྟ་སྨོན་དགོན་དུ་སྐུ་
རྟེན་ཐུབ་དབང་གསེར་སྐུ། གསུང་རྟེན་ཉི་ཁྲི། ཐུགས་རྟེན་པད་སྤུངས་མཆོད་
རྟེན། རབ་བརྟན་དགོན་དུ་སྐུ་རྟེན་ཐུབ་དབང་གསེར་སྐུ། གསུང་རྟེན་ཉི་ཁྲི།
ཐུགས་རྟེན་པད་སྤུངས་མཆོད་རྟེན་དང་གནས་རྟེན་བཅུ་དྲུག་ཞལ་ ཐང་སྤུས་
ལྡན། གོས་ བཟང་ སྒྲིག་ གི་ རྟེན་ ཐོང་ཆ། ཐེག་ཆེན་ གན་དྲིལ་ ཤུབས་ ལྡན།
བཟང་གོས་མཆོད་རྫས་རིགས་ཀྱི་བླ་བྲེ་ སྤུས་ལེགས། འཕྱར་དར་ཆ་གཉིས་
གནང་། དེ་ནས་དགོན་ཁག་གཉིས་ཀྱིས་ཆིབས་སྐྱེལ་ཞུས་ནས། ཞོ་ཆེན་སུམ་
མདོར་བོ་ངན་དཔོན་བསྟན་འཛིན་འཁོར་བཅས་ཀྱིས་ཆིབས་བསུ་ཞབས་ཏོག་
དངོས་འབུལ་རྒྱ་ཆེན་སྤྲོས་པ་དང་སྦྲ་ལ་ཕྱག་ནས་གཏོར། རྒྱས་རམ་སུམ་མདོར་
སྒར་བཏབ་ཏེ་ཚེ་དབང་བསྩལ། ཉེར་དྲུག་ལ་གསོལ་ཚིགས་ཁར་ཨར་རྒོད་གུ་རུ་
དབང་ཕྱུག་ཤོག་དུད་ཉི་ཤུ་སྐོར་ལ་རྟ་མགྲིན་གྱི་བཀའ་དབང་བསྩལ། ཉེར་
208



བདུན་ལ་ནགས་ལྷའི་སྒྲོས་རྫོངས་མེར་ནག་ལ་ཕེབས་ནས་བསང་གསོལ་དང་།
ནགས་ལྷའི་རྟེན་རྫས་ལ་ལྷ་རྟ་གྲོ་ཞུར་གཅིག་དང་ལྷ་གཡག་རོག་པོ། ལྷ་ལུག་
དཀར་མོ་དང་། གཏེར་བུམ་དང་མཚོ་ལ་རལ་གྲི། ཀླུ་བུམ་བཅས་ཕུལ། སྒར་
ཐོག་ནས་ཉང་ཁུ་གཞུང་ཡན་གྱི་མི་རྣམས་ལ་བཀའ་དབང་བསྩལ། ཚེས་ཉེར་
བརྒྱད་ལ་ལོ་ཨ་སྤངས་མདོ་ནས་རུ་རྙིང་དཔོན་འཁོར་ནས་ཆིབས་བསུ་ཞུས། ལོ་
ཨོ་ཆུང་དུ་འབྲོང་ངུར་བླ་མ་བསྟན་པ་དང་བླ་མ་ཕུར་དགའ། བླ་མ་ཟླ་འོད་
བཅས་ཀྱིས་ཕེབས་བསུ་ཞུས་ནས་འབྲོང་བླའི་སྒར་ཐོག་ནས་སེར་སྦྲེང་རྒྱས་པར་
བསྟར་ནས་འབྲོང་ངུར་ཚོགས་གུར་དུ་ཞབས་བརྟན་ཕུལ་ནས་གུ་རུ་ཞི་བའི་
བཀའ་དབང་བསྩལ། འབྲོང་ངུར་བླ་མས་བརྒྱ་འབུལ་དང་ཚུར་འདུས་ཚོགས་
ལ་ཕྱག་འགྱེད། དགོན་ལ་བྱམས་པ། ཕག་གྲུའི་གསེར་སྐུ། པད་མ་སྤུངས་
བའི་ མཆོད་རྟེན། གནས་རྟེན་བདུན་ ཐང་། དུང་ཆེན་དུང་དར་ཆ་ཚང་།
ཐེག་ཆེན་གན་དྲིལ། རྒྱལ་མཚན་ཆ་བཅས་གནང་། སྐྱབས་རྗེ་མཆོག་ལ་འབུལ་
ཚན་རྟ་ནོར་ བརྒྱ་འབུལ་ སོགས་ མཐའ་ ཡས། ཚེས་ གསུམ་ ལ་ཆིབས་བསྒྱུར་
འབྲོང་ངུར་དགོན་འདེབས་ཡུལ་གྱི་ས་གཞི་དང༌། བརྩེགས་རྨང་། བུམ་གཏེར་
ཡོ་བྱད། ཤིང་ཆ་བཅས་ལ་ཕྱག་ནས་དང་རི་ཁྲུས་གསོལ། རྗེའི་ཞལ་ནས་རི་
འདི་ས་དཔྱད་ཕུན་སུམ་ཚོགས་ཤིང་རྒྱབ་རི་སེང་གེ་འདྲ་ཞེས་གསུངས་པ་དང་
བྱིན་རླབས། ས་ཡུལ་དེར་དུང་དཀར་བྱིན་ཅན་ཡང་བྲིས། སྤྱི་ལོ་༡༧༧ ༡རབ་
བྱུང་བཅུ་གསུམ་ལྕགས་ཡོས་ལོའི་ཟླ་བ་བཅུ་པའི་ཚེས་གསུམ་ལ་དངོས་སུ་ལོ་
འབྲོང་ངུར་དགོན་ཕྱག་བཏབ། དེ་སྔོན་སྒར་པ་ཡིན། དེ་ནས་ཆེ་འབྲོམ་དང་།
སོ་ཧྲུག་སྨེ་ཏི་གླིང་མཐིལ་དུ་ནགས་ཤོད་པའི་མི་སྡེ་ནས་ཞབས་ཏོག་གང་རྒྱས་
ཞུས། སྦྲ་ཁ་སོགས་ནས་འབྲི་གུང་དུ་གདན་སར་འཁོད། རྗེ་འདིའི་སྐུ་རིང་ལ་
རང་དགོན་དུ་དམ་ཆོས་མི་ནུབ་དར་རྒྱས་ཡོངས་ཕྱིར་དང་རྒྱུན་བཞུགས་གདན་
སའི་ཁུར་ལེན་པ། འབྲི་གུང་བུ་སློབ་སུམ་ཅུའི་ནང་བསལ་མཁྱེན་གཉིས་ཀྱི་ཡོན་
209



ཏན་རྒྱས་པ་རི་དབང་དཀོན་མཆོག་ནོར་བུ་རྒྱ་མཚོ་མཆོག་རྡོ་རྗེའི་ལུང་གིས་རང་
དགོན་དུ་བཏང་ནས་གདན་ས་བསྐྱངས། དེ་ཡན་སྐུ་ཐོག་གང་ཙམ་ཕེབས་པ་མ་
གསལ་བས་རྗེས་སུ་དཔྱད་པར་རིག དེ་རྗེས་རི་དབང་དཀོན་མཆོག་འཇིགས་
བྲལ་མཆོག་སྒྲོ་བ་ཚང་དུ་སྐུ་འཁྲུངས་ནས་སྐུ་ཚེ་ཧྲིལ་པོར་ཙཱ་ཞོ་གངས་གསུམ་
དང་། ལྷོ་གནས་སོགས་མདོ་དབུས་སྟོད་སྨད་ཀུན་ཏུ་བྱ་བྲལ་དཀའ་ཐུབ་ཀྱི་
རྟུལ་བཞུགས་ཏུ་ཕེབས་ནས། རྟོགས་པ་ནམ་མཁའ་དང་མཉམ། གངས་ཏི་
སེར་རྗེ་པདྨའི་རྒྱལ་མཚན་གདུང་འབུམ་བཞེངས་བས་འབྲི་རྫོང་ནས་གཟིགས་
གསོས་གནང༌། དེ་རྗེས་རི་དབང་ དཀོན་མཆོག་དམ་ཆོས་ བསྟན་པའི་ཉི་མ་
མཆོག་ནི་སྐྱེན་པ་ཡབ་ཚང་དུ་ཤག་བེ་སྟོད་དུ་སྐུ་འཁྲུངས། ཁོང་ནི་རང་ལུགས་
ཆོ་ག་ཆོས་སྤྱོད་ལ་སློབ་སྦྱོང་རང་སྐྱ་འཕེར་བའི་མཁས་པའི་ཕུལ་དུ་བྱུང་བ་མ་
ཚད། བཅུ་ཕྲག་རིག་གནས་ཀུན་ལ་མཁས་པས་རྒྱུད་འཛིན་དང་བཅས་སྤེལ་
བས་གྲགས་པ་ཆེ་ལ། བ་ལག་འབུམ་ཆེན་གྱི་བཅུ་གསུམ་འཁོར་ལོ་ཉི་ཟླ་ཟར་རྭ་
ཚག་བཅས་གསེར་ཟངས་ཀྱིས་བསྐྲུན་པ་དང༌། ཉམས་གསོ་ཞུས། ཐེལ་བླ་དང་
སྒར་བླ་མཛད་སྐབས། སྡེ་པ་རྒན་གྲས་རྦ་རྒན་འཇམ་དབྱངས། སྡེ་པ་གཞོན་
པ་སྤྲིན་ལྷུན་གྲུབ། བླ་མཁྱེན་སོག་རུ་དགེ་སློང་གཡང་འཕེལ། མགྲོན་གཉེར་ཀེ་
རུ་བསྟན་རྒྱས། ཕྱག་མཛོད་སྐྱི་རུ་ཐོགས་མེད། ཇ་མ་འདོ་བ་ཚུལ་ཁྲིམས་དང་
བློ་གྲོས་ཆེ་བ། ཨ་དྲུང་ཚུལ་ཁྲིམས་དང་། བློ་གྲོས་ཆུང་བ་བཅས་མཛད་ནས་
གདན་སར་སྙན་གྲགས་ཆེ། སྐྱབས་མགོན་མཆོག་ཤར་ཕྱོགས་མངོན་དགར་
གཟིགས་སྐབས་འབྲི་གུང་དགོན་སྤྱི་དང་ཁྱད་པར་འགོམ་དགོན་དུ་ཕྱག་མཛོད་
དགའ་འཛིན་ཕེབས་ནས་མང་འགྱེད་དང་། འདོད་ལྷའི་སྐུ་ཐང་བདུན་ཚར་
གོས་འཕན་བཅས་གནང་ཞིང༌། རང་དགོན་ནས་མཆོད་འབུལ་གང་རྒྱས་དང་
གདུང་རྟེན་ཡང་བཞེངས་གྲུབ།
འབྲི་གུང་གདན་རབས་སུམ་ཅུ་པ་སྐྱབས་མགོན་བསྟན་འཛིན་པདྨའི་རྒྱལ་
210



མཚན་ཕྱག་ན་པདྨོ་དེ་ཉིད་སྤྱི་ལོ་༡༧༧༠རབ་བྱུང་བཅུ་གསུམ་ལྕགས་སྟག་ལོར་
ཀོང་པོར་སྐུ་འཁྲུངས། རིམ་བཞིན་གདན་སའི་ཁྲིར་འཁོད་ནས་བཀའ་བརྒྱུད་
པའི་ཆོས་སྲོལ་ཀུན་གྱི་མངའ་བདག་ཏུ་གྱུར། ལྕགས་བྱ་ལོར་འགོམ་སྡེ་དགོན་
ནས་སྐྱབས་རྗེ་མཆོག་གདན་ཞུ་ཕུལ་བས་ཞལ་བཞེས་ཐོབ། སྤྱི་ལོ་ ༡༨༠༤ རབ་
བྱུང་བཅུ་གསུམ་ཤིང་ཕོ་བྱི་བའི་ལོ་སྟེ་རྗེ་ཉིད་དགུང་ལོ་སོ་བདུན་སྐུ་སྐེག་ཏུ་སོང་
བའི་ཟླ་བ་ལྔ་པའི་ཚེས་དགུ་ལ་ཆིབས་བསྒྱུར་ནས་ཀླུང་ཤོད། རྭ་སྒྲེང༌། སྟག་
ལུང་ནས་བརྒྱུད་གཉན་ཆེན་ཐང་ལྷའི་མདུན་དུ་གཟིགས་སྣང་མང་། སྙིང་དྲུང་
ཆུ་ཚན་དང་འདམ་ལ་རྒན་བརྒལ་ནས་གནམ་མཚོར་ཕེབས། བཀྲ་ཤིས་དོར་ཀླུ་
སྨན་དང་ཀླུ་བསང་རྒྱས་པར་ཕུལ། ཟླ་དྲུག་པའི་ཚེས་བཅུ་ལ་ན་དམར་འཁོར་
ཚ་དང་ནག་ཆུ་མཁན་ནང་བཅས་སུ་འདོད་ཆོས་གང་མཚམས་གནང༌། རིམ་
བཞིན་དགོན་གསར་ གཉན་སྡེ་བླ་ གྲྭ་མི་ སྡེ་ ཐབ་བསུ་སྔ་ཕྱི་རིམ་པར་འབྱོར།
ཤག་ཝ་ཐང་དུ་འབྲོང་ངུར་ཆོས་རྗེ་སྐུ་ཕྲེང་བཅུ་གཅིག་པ་དཀོན་མཆོག་བསྟན་
འཛིན་དོན་གྲུབ་ཀྱིས་བསུ་བ་སེར་སྦྲེང་དང་བཅས་གདན་ཞུས་ནས་ཉིན་གཉིས་
བཞུགས། མོས་བློ་བཞིན་དབང་དང་རྗེས་གནང་ཡང་བསྩལ། དགོན་མིང་
ཞུས་པས་ཤག་ཝ་ཐང་བཀའ་བརྒྱུད་འཕེལ་རྒྱས་གླིང་ཞེས་མཚན་གསོལ། ཤག་
ཉང་ཁུ་རྩིབ་ལུང་ཆོས་ཁྲི་ཐང་དུ་ཞག་བཞི་བཞུགས་ནས་ཁྲོམ་དབང་དང་བསང་
གསོལ་རྒྱས་པར་གནང་ཞིང་། འགོམ་སྡེར་གཙོས་པའི་ནགས་ཤོད་ཚོ་དྲུག་རང་
གི་ལུང་པའི་དུས་སྟོན་ལྟར་རྟ་རྒྱུག་གི་གཟིགས་མོ་ཕུལ། དེ་ནས་ཆགས་རྩེ་དར་
ལུང་གཞུང་བརྒྱུད་བ་ལག་ཐང་ནས་རིམ་བཞིན་ཟླ་བ་བདུན་པའི་ཚེས་བཞིའི་སྔ་
དྲོར་འདུས་པ་རྒྱ་མཚོས་སེར་སྦྲེང་རྒྱས་པ་དང་བཅས་འགོམ་དགོན་དུ་ཕྱག་
ཕེབས་ནས་བསུས་སྟོན་གྲ་རྒྱས་ཕུལ། བླ་གྲྭ་རྣམས་ཀྱིས་མཇལ་ཁ་ཞུས་ནས་
བཞུགས་གྲལ་དུ་གསུང་ཕེབས་རྒྱས་པར་ཞུས། འགོམ་བླ་སྡེ་པ་སོགས་རང་
དགོན་གྱི་ཆེ་དགུ་ཀུན་གྱི་འདོད་ཆོས་མདོ་དབང་ཆེན་མོས་སྨིན་པར་མཛད།
211



དང་པོ་སྒོ་འགྱེད་ཕྱག་རྡོར་ངན་སོང་ཀུན་འདྲེན་ནས་དབུ་བཟུང་རྩ་བའི་དཀྱིལ་
འཁོར་སྟེང་ནས་ དབང་གི་ཆུ་བོ་ཆེན་པོ་ བཞི་ སོགས་དང་། མཐའ་རྟེན་ཚེ་
དབང་བཅས་ ཉིན་དགུ་ལ་ གྲུབ་ པར་མཛད། བར་ སེང་ དུ་ སེང་གདོང་དང་
གཟའ་ཡུམ། ནཱ་ག་རཀྵ་སོགས་རྗེས་གནང་ཡང་བསྩལ། རྩ་གསུམ་ཞི་རྒྱས་སྦྱིན་
བསྲེག རྣམ་སྲས་ཞི་བ་བདེ་བྱེད་ཕྱུ་འཕྲིན་ནོར་བུ་མཆོག་རྒྱལ་གྱི་གཡང་བསྐྱོབ།
བཀའ་བརྒྱད་ཁྲོ་རོལ་དང་ཉིན་གསུམ་གར་འཆམ། རྒྱལ་བ་འབྲི་གུང་པའི་ཐུན་
མིན་གྱི་ཟབ་ཆོས་ཁག་སོགས་མོས་བློ་བཞིན་ཡོངས་སུ་བསྐང་། སྐྱབས་རྗེ་མཆོག་
གིས་རང་དགོན་དུ་ཚེས་བཅུའི་འདུས་ཚོགས་སུ་ཞི་ཁྲོ་རིགས་བསྡུས་ཀྱི་བསྐང་
བཤགས་བཏང་ཞིང་བསྙེན་བཀུར་ཕྱག་འགྱེད་གྱ་ནོམ་པ་དང༌། དགོན་ལ་སྤྱི་
འཇོག་བཟང་གོས་ཀྱི་སྣམ་སྦྱར་ལྔ། བླ་བྲེ་ཆེ་ལེགས། ཕོད་ ཀ་བཞི། རྟེན་
ཁེབས་ཆ་སོགས་སྤྱི་འཇོག་ གནང་། རང་སྡེ་དགོན་ནས་ཞབས་བརྟན་དང་
འབུལ་བ་དཔག་ཏུ་མེད་པ་ཕུལ་བ་དང་། སྒེར་སོ་སོ་ནས་དེ་བཞིན་ཕུལ། རང་
དགོན་དུ་ཞག་ཉེར་གསུམ་ཙམ་བཞུགས་ནས་ཚེས་ཉེར་བདུན་ལ་ཆིབས་བསྐྱོད་
གནང་པའི་ལམ་བར་དུ་འཁོད་པའི་དགེ་དགོན་ལྟ་སྨོན་དང༌། རབ་བརྟན་
དགོན་དུ་གདན་ཞུས་ཆིབས་བསུ་ སེར་སྦྲེང་དང་བཅས་འདུ་ཁང་དུ་བསྙེན་
བཀུར་འབུལ་ཞབས་བཟང་བར་ཞུས། འདུས་པ་ལ་འགྱེད། བཟང་གོས་བླ་བྲེ་
སྤྱི་འཇོག་བསྩལ། རབ་བརྟན་དགོན་དུ་འཇམ་དབྱངས་ཀྱི་རྗེས་གནང་བསྩལ།
ནགས་ལྷའི་ལྷ་མཁར་དུ་ཞག་གསུམ་བཞུགས་ཤིང་། བསང་གསོལ་རྒྱས་པ་དང༌།
ལྷ་རྟ། ལྷ་གཡག་སོགས་བཙན་པ་གནང་། གནས་འདིར་ཁྲོམ་དབང་ཁ་ཤས་
དང་འདོད་ཆོས་བསྩལ། ལྷ་ཆེན་ནགས་ལྷ་དགྱེས་པའི་མཚན་མ་བཟང༌། ལོ་
ཨ་སྤང་ལ་བརྒྱུད་རུ་རྙིང་སྡེ་ཐོག་ནས་ཕེབས་བསུ་དང༌། འབྲོང་ངུར་དུ་བླ་མ་
འོད་ཟེར་སོགས་ནས་ཆིབས་བསུ་དང་བཅས་འདོད་ཆོས་ བཀའ་བརྒྱད་བདེ་
འདུས་ཀྱི་དབང་ཆེན་དང་། ཁྲོ་རོལ་ཁྱུང་དགུ་མ། བུམ་གཏེར་སྦ་བ། རབ་
212



གནས་སྦྱིན་བསྲེག ཟུར་དབང་རྗེས་གནང་གང་ཞུས་རེ་བ་བསྐངས། གངས་
དཀར། འབྲང་ནག སྤོ་བ་བཅས་འདོད་ཆོས་བསྩལ་ནས་འབྲི་ཐེལ་དུ་ཕྱག་
ཕེབས། དེའི་ཕྱི་ལོ་འགོམ་གྲྭ་གསར་བུ་རྣམས་ལ་སྐྱབས་སྡོམ་དང་རང་དགོན་གྱི་
གྲྭ་སྐྱེན་པ་བསྟན་རྒྱས་དང་དགེ་པདྨ་ངོ་གཡོག་གི་འདོད་མོས་ལྟར་གསོན་བྱང་།
རྩ་གསུམ་གཏོར་དབང་བཅས་གནང་། ཁོང་རྣམ་གཉིས་ནས་ཞབས་བརྟན་
རྒྱས་པར་ཕུལ་བ་དང་དགྱེས་བཞིན་བཞེས། །
འབྲི་གུང་སྒྲུབ་གྲྭའི་སློབ་དཔོན་ཁྲི་ཐོག་ཉེར་གསུམ་པ་གྲུབ་དབང་ཡོན་
ཚང་ཆོས་ལྡན་ནི་རྗེ་འགྲོ་འདུལ་སྐུ་ཚེའི་སྨད་ཙམ་དུ་ནགས་ཤོད་དུ་སྐུ་འཁྲུངས།
ཡང་རི་སྒར་དུ་གྲྭ་སར་བཞུགས་ནས་ངེས་འབྱུང་དྲག་པོས་བསྐུལ་བས་སྒྲུབ་གྲྭར་
ཕེབས། ཡོངས་འཛིན་རྫོགས་ཆེན་གྲུབ་དབང་རབ་འབྱོར་དང༌། . གྲུབ་དབང་
ཡེ་ཤེས། གྲུབ་དབང་དགེ་འཕེལ་བཅས་བཞི་ཀ་ལ་བསྟེན་ནས་ཕྱག་ཆེན་ཆོས་
དྲུག་དང་། དགོངས་པ་ཡང་ཟབ། བླ་སྒྲུབ། རླུང་ཁྲིད་སོགས་འབྲི་ལུགས་
ཁྲིད་ཆོས་ཡོངས་གྲགས་ཀུན་གསན་ནས་གྲུབ་པ་ཐོབ། རྗེ་པདྨའི་རྒྱལ་མཚན་གྱི་
ན་བཟའ་གནང་བས་མི་རྒོད་སྤྱང་མོས་དད་ནས་འབུལ་ཚན་ཕུལ། དེ་ནས་
སྐྱབས་མགོན་པདྨའི་རྒྱལ་མཚན་གྱི་ཞབས་ནས་ གཤིན་རྗེའི་གདམས་པ་ཞུས་
ནས་བསྙེན་པས་ཀ་པཱ་ལ་ཁོལཾ། སྐུ་ཚེ་ཕལ་ཆེར་རྫོང་དུ་སྐྱབས་མགོན་ཟུང་གི་
བཀའ་ཁྲིད་གནང་ཚེ་གང་གནང་དགོས་ཚང་མའི་ཁྲིད་གཉེར་མཛད་པས། སྐུ་
ཚེ་སྨད་དུ་འབྲི་གུང་སྒྲུབ་གྲྭའི་སློབ་དཔོན་མཛད། སློབ་ཚོགས་ཤིན་ཏུ་མང་།
སྤྲེལ་ལོ་ བཀའ་ཆོས་སྐབས་ དབང་ གཞི་ལེན་པ་ཡང་མཛད། སྤྱི་འཇོག་ མང་།
རྗེ་འདིའི་བཀའ་དྲིན་ལས་ཁྲིད་སྲོལ་མང་པོ་ཞིག་བྱུང་ཏེ། སློབ་མ་སྤང་མདའ་
བ་ནས་རྒྱུད་པ་བླ་སྒྲུབ། སེང་ཕྲུག་ཚེ་ཐར་ནས་རྒྱུད་པ་གཤིན་རྗེ། ཨ་གྲགས་
ཆོས་འཕེལ་ནས་རྒྱུད་པ་ཆོས་དྲུག དྲོད་ཚུལ་ཁྲིམས་ནས་རྒྱུད་པ་རྫོགས་ཆེན་
དང་ཛོ་ཀི་རླུང་ཁྲིད། མང་ཡུལ་གྲུབ་དབང་ནས་རྒྱུད་པ་ཕྱག་ཆེན་སོགས་འབྲི་
213



ལུགས་གསར་རྙིང་གི་གདམས་པ་ཡོངས་རྫོགས་ལྟ་ཁྲིད་ཐམས་ཅད་ཀྱི་འབྱུང་རྩ་
ཡིན་པས་བཀའ་དྲིན་ཤིན་ཏུ་ཆེ་བས། ཆོས་བརྒྱུད་འདི་རྣམས་མ་ཉམས་པར་
གནས་པ་ནི་གྲུབ་དབང་མཆོག་གི་ཐུགས་རྗེའི་མཛད་པ་ལས་གཞན་མིན། སྤྱི་ལོ་
༡༨ ༢ ༠ རབ་བྱུང་བཅུ་བཞི་ལྕགས་འབྲུག་ལོར་རྫོང་ཞོལ་དུ་ངོ་མཚར་བའི་ལྟས་
དུ་མ་དང་བཅས་སྐུ་གཤེགས། ཁོང་གི་བརྩམས་ཆོས་ནི། ཆོས་དྲུག་གི་མན་
ངག་པདྨའི་ཞལ་ལུང་བྱ་བ་རྒྱས་བསྡུས་གཉིས། བླ་སྒྲུབ་དམིགས་རིམ་ཞིབ་རྒྱས།
ཕྱག་ཆེན་ཁྲིད་ཀྱི་ལུང་སྦྱོར་སོགས་མང༌།
རྗེ་འདིའི་སློབ་མ་འབྲི་གུང་སྒྲུབ་གྲྭའི་སློབ་དཔོན་ཁྲི་ཐོག་ཉེར་བདུན་པ་
གྲུབ་དབང་ཨ་གྲགས་ཆོས་འཕེལ་མཆོག་ནི་ནགས་ཤོད་ཨ་གྲགས་ཀྱི་འབྲོག་སྡེར་
སྐུ་འཁྲུངས། སྐུ་ཚེ་སྟོད་དུ་ཕལ་ཆེ་བ་ཁྱིམ་དུ་བཞུགས། དེ་ནས་འབྲི་གུང་དུ་
ཕེབས་ནས་ སྐྱབས་ མགོན་ པདྨའི་ རྒྱལ་ མཚན་ གྱི་ ཞབས་ ལ་ གཏུགས་ པ་ དང་།
གྲུབ་དབང་ཡོན་ཚང་རིན་པོ་ཆེའི་ཞབས་ལ་གཏུགས་ནས་རང་ལུགས་སྒྲུབ་གྲྭའི་
ཆོས་སྲོལ་ཁག་ཞུ་བའི་དབུ་ཚུགས། ཕ་ཡུལ་ནས་རྟ་ཞིག་ཁྲིད་ཡོད་པ་དེ་ཤི་བས་
ལོ་བཞི་ལྔ་ལ་ཡང་སྐྱབས་རྗེ་ཟུང་ལ་བསྔོ་བ་ཞུས་པས། ཆོས་འཕེལ་ནས་ཡང་རྟ་
ཕུལ་གསུངས་བཞད། རྗེ་ཉིད་ཐུགས་དམ་རྩེ་གཅིག་ལ་འཇུག་པས་འཁྲུལ་བ་
ཞིག་པའི་གྲུབ་པའི་གོ་འཕང་མཐོན་པོར་གཤེགས། སྐབས་རེ་དངོས་པོ་ཕྲ་མོ་ལ་
ཡང་གཅེས་ པར་ འཛིན། སྐབས་རེར་དངོས་ རྗེས་ ཀུན་ ཐལ་ བ་ བཞིན་ བོར།
བཙུན་ཆུང་འགས་དྲི་ཆེན་རྡོ་ལེབ་ལ་གཞག་ནས་བུག་སྒོར་ཕུལ་བས། འོ་དེ་
རིང་རྟེན་འབྲེལ་ལེགས་གསུངས། ཁྲོ་བ་ཙམ་ཡང་མི་བྱེད་པར་ཡར་བསྣབས།
གསེར་དང་བོང་བ་མཉམ་པའི་རྟོགས་པ་མཐར་ཐུག དགྲ་གཉེན་དབྱེར་མེད་
པས་ལྟ་སྤྱོད་གཅིག་ཏུ་འདྲེས་ཀྱང་། ཐོས་པ་ཆུང་བ་དང་ཐུགས་རྫོབ་པས་འགྲོ་
རྣམས་བསོད་ནམས་སྐལ་བ་ཞན་པ་དང་བཅས་འགྲོ་དོན་ཆེ་བ་མ་བྱུང༌། །
རབ་བྱུང་བཅུ་བཞི་པའི་ནང་རང་དགོན་དུ་གྲུབ་དབང་དམ་ཆོས་དང༌།
214



གྲུབ་དབང་ཆོས་འཛིན་རིན་པོ་ཆེ། མཚམས་གྲུབ་པའི་རྡོ་རྗེ། མཚམས་བརྩོན་
འགྲུས་རྣམས་ཀྱི་མཚན་ཙམ་སྤྱི་དེབ་ལས་བྱུང་བ་ལས་རྣམ་ཐར་རྒྱས་པར་མི་
སྣང༌། སྐྱབས་མགོན་ཆོས་ཀྱི་རྒྱལ་མཚན་ཁྲི་བཞུགས་མཛད་སྒོ་ལ་འགོམ་བླ་རོག་
མདོ་དང་སྡེ་དགོན་སྤྱི། ཡ་ཧོ་བཟོད་པ་སོགས་ནས་བརྟན་བཞུགས་ཁྲི་གསོལ་
འབུལ་ཞབས་ བསྟར། སྐྱབས་ མགོན་ དགུང་ ལོ་ སུམ་ ཅུ་ ལྷག་ ཙམ་ ལས་ མ་
བཞུགས་པས་རང་དགོན་དུ་གདན་འདྲེན་ཞུ་མ་ཐོབ། དེ་སྐབས་འབྲི་གུང་སྒྲུབ་
གྲྭའི་ཁྲི་ རབས་ཉེར་བརྒྱད་པ་ནོ་ནོ་དཀོན་བསྟན་པའི་སྐབས་སུ་ནགས་ཤོད་
འགོམ་དགོན་ཆོས་འཁོར་བྱམས་པ་གླིང་དགོན་ནས་ཆོས་བཞུགས་གྲྭ་རྒྱུན་མང་
བར་བཞུགས་ཏེ། དབུ་ རབ་ རྒྱས། དབུ་ བཟང་ པོ། ཚ་བོ། གཟུང་ རྡོར།།
བསྟན་འཛིན་དར་རྒྱས། བློ་བཟང་རིན་ཆེན། ནགས་ཤོད་པ་རྗེ་དཀོན་མཆོག་
ཆོས་སྐྱབས། རྩི་བླང་མཆོག་སྦྱིན། ནོར་འགྲུབ། ཨ་མཆོད་རྡོ་རྗེ་སོགས་ནི་
རང་ལུགས་ཆོ་ག་ཕྱག་ལེན་ལ་མཁས་ཤིང་གྲུབ་དབང་རིན་པོ་ཆེའི་ཞབས་ལ་
གཏུགས་ནས་ རིམ་ གཉིས་ ཕྱག་ ཆེན་ ཆོས་ དྲུག་ ལ་ དབང་ འབྱོར་ བའི་ བཀའ་
བརྒྱུད་པ་རིན་པོ་ཆེའི་སྒྲུབ་པའི་རྒྱལ་མཚན་འཛིན་ལ་ཟླ་བྲལ་གྱི་སྐྱེས་བུ་ཁོ་ནའོ།
ལྷག་ཏུ་འབྲི་གུང་སྒྲུབ་གྲྭའི་སློབ་དཔོན་ཉེར་དགུ་པ་གྲུབ་དབང་དམ་ཆོས་ཉི་མ་
ནི། རོག་མདོ་བ་ཆོས་གྲགས་དབང་པོའི་སྐུའི་གཅུང་དུ་ནགས་ཤོད་ཆོས་འཁོར་
བྱམས་པ་གླིང་གི་ཉེ་འདབས་སུ་སྤྱི་ལོ་ ༡༨༠༨ས་འབྲུག་ལོར་སྐུ་འཁྲུངས། རྒྱལ་
ཚབ་ལྷོ་ཆོས་ཀྱི་བློ་གྲོས་ལས་ རབ་ ཏུ་བྱུང་ཞིང་། ཡང་རི་སྒར་དུ་ཆོས་ཞུགས་
མཛད་ནས་ཀློག་བཟང་ཞིང་ཀློག་ཁོ་ནར་ཕེབས་པ་དང་ཞལ་དཀར་བས་ཨ་
མཆོད་དཀར་རིལ་ཞེས་འབོད། ཡང་རིའི་མཚམས་གྲྭར་ཕེབས་ནས་ནགས་
ཤོད་དགེ་སློང་ཨ་གྲགས་ཆོས་འཕེལ་བསྟེན་ནས་ཕྱག་ཆེན་ཆོས་དྲུག་ཞུས། སྒྲུབ་
ལ་བརྩོན་ཞིང་ལྷག་པར་རྩ་རླུང་ལ་ནན་ཏན་སྦྱངས། བླ་མ་ལ་མོས་གུས་ཆེ་བས་
སྐུ་གཤེགས་སྐབས་སྐུ་ཕུང་རྒལ་པར་ཁུར་ནས་དུར་ཁྲོད་དུ་གདན་དྲངས། ཆོས་
215



འཕྲོ་འགའ་ནོ་ནོ་རིན་པོ་ཆེ་ལས་ཞུས། སྐུ་བཙུན་ཞིང་ཐུགས་དམ་འཕེལ་བ་
དང་ཐུགས་གཏུམ་པ་ཞིག་ཡོད། ནོ་ནོ་རིན་པོ་ཆེ་གཤེགས་ནས་སྒྲུབ་གྲྭའི་ཁྲི་
ཐོག་པ་མཛད། རྒྱུད་དང་མཐུན་པའི་ཆོས་བཀའ་ལ་གསང་བར་མཛད་ནས་
ཆོས་བཀའ་དོག་པས་སློབ་མ་ཧ་ཅང་མི་མང་ཡང་མཚན་ཉིད་དང་ལྡན་པ་འགའ་
བྱུང༌། རྗེ་ཐུགས་ རྗེའི་ཉི་མ་དབུ་ཉེས་དང་པོ་ཕོག་སྐབས་ རབ་གསལ་ནས་
མཆོངས་ཀྱང་ཉེས་སྐྱོན་མ་བྱུང༌། རྫོང་དུ་ལོག་ཏྲིའི་སྒྲུབ་པ་མཛད། ཡང་རིར་
ལོ་བདུན་ཐེམ་སྤངས་མཛད། རྗེ་ཐུགས་རྗེའི་ཉི་མ་དབུ་ཉེས་མཇུག་མའི་སྐབས་
འབྲི་གུང་དུ་བཞུགས་མ་སྤྲོ་བར་སྒམ་པོར་ཕེབས། ཞབས་དྲུང་སྐལ་བཟང་
ཕྱོགས་ལས་རྣམ་རྒྱལ་གྱི་དྲུང་ནས་ཆོས་མང་དུ་གསན། ཡོ་བྱད་ཐམས་ ཅད་
སྤངས་དག་ལན་གསུམ་བཏང་། ཀོང་སྤྲུལ་རི་ཁྲོད་རྣམས་སུ་ལོ་ཤས་བཞུགས།
ཆུ་ལུག་ལོར་འབྲི་གུང་དུ་ཕེབས་ནས་རྗེ་ཐུགས་རྗེའི་ཉི་མ་དང་ཆོས་རྗེ་ཟུང་དང་
མཇལ། མཁན་གཡུ་སྒྲ་དང་། དུང་དཀར་སྤྲུལ་སྐུ། ནོར་བུ་སྤྲུལ་སྐུ་སོགས་
འབྲི་གུང་བསྟན་པའི་སྒོར་བཞུགས་ཆེ་ཕྲ་ཀུན་ལ་ལྔ་ལྡན་གྱི་ཁྲིད་བསྩལ། གཞན་
ཡང་ལ་ཕྱི་རྡོར་འཛིན་བྱ་བཏང་སྡེ་བ། ཆོས་ལུང་མ་གྲོ་ཆོས་འཕེལ། རྗེ་བླ་མ་
དཀོན་མཆོག་ ཆོས་ སྐྱབས་ བཅས་ ཀྱིས་ ཞབས་ ལ་ བཏུགས། རྗེ་ ཆོས་ སྐྱབས་
མཆོག་དང་། ཡབ་ཡུལ་ལུང་པ་གཅིག་ཡིན་པས་སྣེ་ལེན་དང་འགོ་འདྲེན་བཟང་
པོར་གནང་། དེ་ལ་སོགས་པ་འགྲོ་དོན་མཐའ་ཡས་མཛད་ནས་མཐར་སྤྱི་ལོ་
༡༨༨༦མེ་ཁྱི་ལོར་སྐུ་མྱ་ངན་ལས་འདས།
འབྲི་གུང་གདན་རབས་སོ་སུམ་པ་སྐྱབས་མགོན་ཆོས་ཉིད་ནོར་བུ་མཆོག་
ཁམས་ནང་ཆེན་ ས་སྐྱོང་མཆོད་ཡོན་གྱིས་ རང་རེའི་ དགོན་གནས་རྣམས་སུ་
གདན་དྲངས་ནས་གསང་གཞུང་དང་ནག་ཆུ་བརྒྱུད་ནས་ནང་ཆེན་དུ་ཕེབས་
སྐབས་རང་རེ་ནགས་ཤོད་འགོམ་དགོན་དུ་གདན་འདྲེན་ཞུས་ངེས་ཀྱང་རྣམ་
ཐར་རྒྱས་པར་མི་སྣང་བས་དེ་ཙམ་མོ།
216



འགོམ་དགོན་གྱི་དབུ་བླ་རང་གྲོལ་རིན་པོ་ཆེ་མཆོག་ནི། སྔོན་འགོམ་སྟོད་
ཤག་ཝ་ཐང་དགོན་གྱི་དབུ་བླ་ཡིན་པ་འོག་ཏུ་ཤག་ཝ་ཐང་གི་ལོ་རྒྱུས་ནས་གསལ་
ལ། རང་གྲོལ་སྐུ་ཕྲེང་བཅུ་གཉིས་པ་སྤྲུལ་སྐུ་ཉིས་ ཟློས་སུ་གྱུར་ནས་ གཅིག་
འགོམ་སྨད་ཆོས་འཁོར་བྱམས་པ་གླིང་དུ་ཁྲིར་འཁོད་པ་ཡིན་ཏེ། ཁོང་གི་མཚན་
གསལ་བར་མ་ངེས་ཀྱང་། སྐུ་འཁྲུངས་བའི་ཡུལ་ནི་ནགས་སྟོད་ཡུལ་སྐྱོང་ནགས་
ལྷའི་ཉེ་འགྲམ་དཔའ་ཡུ་ཉིན་དུ་ཡབ་སྒྲོ་བ་བླ་མ་སྐྱབས་དང་ཡུམ་སྒྲོལ་དཀར་
གཉིས་ཀྱི་སྲས་སུ་སྐུ་འཁྲུངས་བས་ངོ་མཚར་བའི་མཚན་ལྟས་ཤིན་ཏུ་མང་ཞིང་
དམ་པའི་རང་རྟགས་ངོམ་པས། རྩོད་མེད་ཀྱི་རང་གྲོལ་རིན་པོ་ཆེའི་སྐུ་སྐྱེ་ཡིན་
པར་ངོས་ཆོད་དེ་ཐེ་ཚོམ་དང་བྲལ་བས་མཚན་ཡང་སྐུ་སྐྱེ་རིན་པོ་ཆེ་ཞེས་ཞུ།
འགོམ་དགོན་ཆོས་འཁོར་བྱམས་པ་གླིང་དུ་གདན་དྲངས་ནས་ཁྲི་གསོལ་མཛད་
སྒོ་གང་རྒྱུས་ཞུས་ནས་བཞུགས་སུ་གསོལ། སྐྱེས་སྦྱངས་ཀྱི་ཡོན་ཏན་ཕུལ་དུ་བྱུང་
བས། མཛད་འཕྲིན་ཤིན་ཏུ་རྒྱས་པ་དང་རབ་ཏུ་བྱུང་ནས་འདུལ་བ་འཛིན་པའི་
མངའ་བདག་ཏུ་གྱུར། ཐུན་མོང་དང་ཐུན་མིན་གྱི་དངོས་གྲུབ་རྣམ་གཉིས་ཐོབ་
པས་མི་མིན་ལྷ་འདྲེ་འདུལ་བ་དང༌། ཧབ་ཧ་མེ་འོད་འཁྱིལ་ཆེན་གྱིས་མི་མིན་ལྷ་
འདྲེ་བཟུང་ནས་བཀའ་བསྒོ་བ་སོགས་རྫུ་འཕྲུལ་ཤིན་ཏུ་མང་བར་གསུངས་ཀྱང་།
རྣམ་ཐར་རྒྱས་པ་དང་། བཀའ་འདྲི་ཞུ་ཡུལ་ངེས་པ་ཅན་མ་བྱུང་བས་རེ་ཞིག་དེ་
ཙམ་ལས་རྗེས་སུ་དཔྱད་པ་བྱ་རྒྱུ་ཡིན།
ནགས་ཤོད་ གྲུབ་ དབང༌ སྟོབས་ ལྡན་ རིན་ པོ་ཆེ་ ནི་ནགས་ཤོད་ དུ་ སྐུ་
འཁྲུངས། ཆུང་དུས་རང་དགོན་པའི་སྒྲིག་ཞུགས་མཛད་ནས། གྲུབ་དབང་ནོ་
ནོ་རིན་པོ་ཆེའི་ཞབས་ལ་གཏུགས་པ་དང་། རྗེ་བཙུན་དཀོན་མཆོག་ཆོས་སྐྱབས་
དང༌། འགོམ་དགོན་དུ་གྲུབ་དབང་འགའི་ཞབས་ཟིན་པར་མངོན། ཚེ་གཅིག་
སྒྲུབ་ལ་གཞོལ་ནས་གྲུབ་པ་བརྙེས། ཆུ་གླང་ལོར་རྒྱུ་སྔོ་ཉིག་ཅེས་བོད་སྡོད་ཨ་
བན་ནུས་པ་ཤོར་ནས་ལུའུ་ཅུན་དམག་ཕྱིར་འབུད་སྐབས། བོད་དམག་ལོ་རྫོང་
217



སྐུ་འཁོར་བཅས་རང་དགོན་གྱི་འཆམས་པོ་ཁང་དུ་བསྡད་ནས། ཟབ་ཟབ་མ་
བྱས་པས་གཡག་གསེང་ནས་མེ་སྟག་མཛོ་མོ་རྭ་བར་ལྷུངས་ནས་སྐད་ཅིག་ལ་མེ་
ལྕེ་དྲག་པོ་མཆེད། དགོན་པའི་གཞིས་ཀ་འཇིག་ལ་ཉེ་སྐབས། དགོན་གཞུང་
ནས་གྲུབ་ དབང་ ལ་སྐྱབས་ འཇུག་ ཞུས་ པས་ ཁྱེད་རྣམས་ ཡར་ སོང་ གསུངས།
གཟིམ་ཁང་ནི་ད་ལྟ་རྒྱལ་སྒོ་མར་སྣེའི་ཐོག་ཏུ་ཡིན་ཞིང༌། བར་འཁྱམ་དུ་མར་
ཕེབས་ནས་འདིང་བ་དང་ཆོས་གོས་གསོལ་ནས། རྣམ་སྣང་ཆོས་བདུན་དང་
བཅས་ཟད་པ་མེ་ཡི་ཏིང་ངེ་འཛིན་ལ་བཞུགས་པས། ཁང་པ་ལྡིབ་པ་ལྟ་བུས་
སྐད་ཅིག་ལ་མེ་ཞི། གྲུབ་དབང་མཆོག་སྟེང་སྒོ་རྣམ་གྲོལ་གྱི་གདམས་པ་ཉམས་
སུ་བླངས་ནས་ཤར་ཕྱོགས་མངོན་པར་དགའ་བའི་ཞིང་དུ་ཕེབས། འདུས་པ་
རྣམས་དབུག་དབྱུང་ནས་ སྙན་གསན་ཕྱིར་མར་ སོང་ བས་ གྲུབ་དབང་དང་
མཇལ། ལོ་རྫོང་འཁོར་བཅས་ཐེ་ཚོམ་དང་བཅས་མཇལ་བས་དད་པའི་ས་ལ་
བཀོད། གདུང་རྟེན་དུར་ཁྲོད་ཀྱི་རྩེར་བཞེངས།
གྲུབ་དབང་ངམ་རིན་པོ་ཆེ་ནི་དཀར་ གཞུང་བོང་ཚང་དུ་སྐུ་འཁྲུངས།
ཆུང་ནས་དམ་པའི་རང་རྟགས་ཚང་ཞིང་། མངོན་ཤེས་དང་ནུས་མཐུ་སོགས་
མངའ་ལ། རབ་ཏུ་བྱུང་ནས་རང་དགོན་དུ་སྒྲིག་བཞུགས་མཛད། འབྲི་གུང་དུ་
ཕེབས་ནས་གྲུབ་དབང་ཚེ་བརྟན་རིན་པོ་ཆེའི་ཞབས་ལ་གཏུགས་ནས་ཕྱག་ཆེན་
དང་ཆོས་དྲུག་ཉམས་སུ་བླངས། རང་དགོན་དུ་ཕེབས་ནས་ཀ་མཆོག་དང༌།
རྒྱ་ཕུག་སོགས་སུ་སྒྲུབ་པར་བརྩོན། འཁྲུལ་ཞིག་ཆེན་པོ་ཡིན་ཞེས་ཀུན་གྱི་གླེང་།
འབྲི་གུང་གདན་རབས་སོ་བཞི་པ་དཀོན་མཆོག་ཐུགས་རྗེའི་ཉི་མ་ནི་སྤྱི་ལོ་
༡༨ ༢༨ རབ་བྱུང་བཅུ་བཞི་པའི་ས་བྱི་ལོ་ཟླ་བ་གཉིས་པའི་ཚེས་སུམ་ཅུར་བྱང་
གནམ་མཚོའི་ཉེ་འདབས་ཀྱི་གནམ་རུར་སྐུ་འཁྲུངས། འབྲོང་ངུར་བླ་མ་བཀྲ་
ཤིས་ཀྱི་གཟིགས་ལམ་ལྟར་བྱུང་ནས་ངོས་འཛིན་བྱས། འབྲི་གུང་དུ་གདན་
དྲངས་ནས་རིག་པའི་གནས་ལ་སྦྱངས་བརྩོན་གནང་འགོ་ཚུགས། བཀའ་ཆོས་
218



གནང་བ་དང་། གསེར་ཁང་དུ་གྲུབ་དབང་དཀོན་མཆོག་བསྟན་པས་བཀའ་
བརྒྱུད་པའི་ཕྱག་ཆེན་ལྔ་ལྡན་སོགས་ཕུལ། གསོ་རིག་མཁས་དབང་དུ་མ་ལས་
གསོ་རིག་ལ་མཁས་པར་བསླབ། ཕྱི་ནང་འགལ་རྐྱེན་སྣ་ཚོགས་ལ་བརྟེན་ནས་རྗེ་
ཉིད་ཁྲིར་ཟུར་ནས་གཙང་སྲད་རིན་ཆེན་སྒང་དུ་ཕེབས་དགོས་བྱུང་། ས་ལུག་
ལོར་རྒྱལ་ཚབ་ལྷོ་སྤྲུལ་ཞི་བར་གཤེགས་པས། རྗེ་ཉིད་འབྲི་གུང་དུ་ཆིབས་བསྐྱོད་
ནས་སྐྱབས་མགོན་ཟུང་དང་མཇལ་དར་རྩེ་སྤྲོད་དང་བཅས་ཐམས་ཅད་དགའ་
བའི་བྲོ་སྟོན་མཛད། སྤྱི་ལོ་ ༡༨༦༢ ཆུ་ཁྱི་ལོར་ནགས་ཤོད་འགོམ་དགོན་གྱིས་
སྔོན་ཞུས་ལྟར་འབྲི་རྫོང་ནས་བཏེགས། རྭ་སྒྲེང་། གསང་གཞུང་། ནག་ཆུ་
སོགས་བརྒྱུད་ནས་ལོ་འབྲོང་ངུར་དགོན་དུ་ཞབས་སོར་འཁོད་ནས་ལུང་ཁྲིད་
རྒྱས་པར་བསྩལ། བསླབ་ཁྲིམས་ཡང་དག་དགོས་ཚུལ་སོགས་ཞལ་གདམས་
གནང་། རིམ་བཞིན་ཆོས་འཁོར་བྱམས་པ་གླིང་དུ་ཆིབས་བསྐྱོད། དགོན་སྡེ་
ནས་ཆིབས་བསུ་དང་སེར་སྦྲེང་བསྟར་ནས་བསང་དུད་དང་སྤོས་རོལ་གྱིས་གང་
ཞིང་གདན་སའི་འདུ་ཁང་དུ་མི་འཇིག་སེང་གེའི་ཁྲི་ལ་འཁོད། འདུས་སྤྱི་ནས་
ཞབས་བརྟན་ དང་ འཇལ་ འབུལ་ ཞུས། རྩེ་ གཟིམ་ཆུང་ གསང་ སྔགས་ ཐེག་
མཆོག་ཉི་འོད་རྩེར་གདན་དྲངས། འདུས་པ་རྒྱ་མཚོ་ལ་ལྔ་ལྡན་གཏོར་དབང་
དང་རྩ་གསུམ་གཏོར་དབང་། ཞི་ཁྲོའི་དབང་། མི་འཁྲུག་པའི་དབང་། : ཀུན་
རིག་གི་དབང་། བདེ་མཆོག་གི་བཀའ་དབང་སོགས་ཀྱིས་སྨིན་པར་མཛད་ནས།
རྒྱབ་ཆོས་གྲོལ་བྱེད་ཁྲིད་ཀྱི་རིམ་པ་འགའ་གནང་བས། གནས་འདིར་བཀའ་
བརྒྱུད་པའི་བསྟན་པ་ཉི་མ་ཤར་བ་ལྟར་གནང་། ལྷག་ཏུ་རང་དགོན་གྱི་དུར་
ཁྲོད་རྩ་རིའི་རྔམས་པ་སྒྲ་སྒྲོག་དང་དབྱེར་མེད་པ་འདི་ཉིད་ཕྱག་བཏབ། འོག་
ཏུ་བསྐང་བཤགས་དཀྱིལ་འཁོར་དང་སྟེང་དུ་རྡོ་ཅལ་ཐོག་ངན་སོང་སྐྱེ་སྒོ་འགོག་
ཕྱིར་ཞབས་རྗེས་བཞག མདོ་ཁམས་ཞིག་པོ་བཅོ་བརྒྱད་ཀྱི་ནང་གསེས་འབྲུ་
ཤེར་སྐུའི་གདུང་སྲས་དགོན་གྱི་རྟོགས་ལྡན་དུ་བསྐོས། ཞིབ་པར་དུར་ཁྲོད་ཀྱི་ལོ་
219



རྒྱུས་ལ་གཟིགས། དགོན་སྤྱི་ལ་ཕྱག་གནང་དང་བཅས་ཆིབས་བསྐྱོད་གནང་།
ཆེ་འབྲོམ། སོ་ཧྲུག་སོགས་ནས་བརྒྱུད་འབྲི་རྫོང་དུ་ཕེབས། སྤྱི་ལོ་ ༡༨༧༨ས་
སྟག་ལོར་སྒོམ་སྡེ་ནང་ཆེན་ནས་སྤྱན་དྲངས་པ་ལྟར་ཕེབས་ནས་སྤང་ཆིག་དགོན་
དང་ནགས་ཤོད་དགོན་གསར་བཅས་སུ་ཕེབས་ནས་སླར་འབྲི་གུང་དུ་ཕེབས། །
སྐྱི་རུ་དགེ་སློང་དཀོན་མཆོག་ཕན་བདེའམ་དགེ་སློང་གྲལ་སྐྱོབ་ནི་སྐྱི་རུ་
གྲོང་དུ་འཁྲུངས། ཆུང་དུས་ནས་ རབ་ ཏུ་ བྱུང་ནས་ཆོས་ ཕྱོགས་ ལ་ བརྩོན།
སྐྱབས་མགོན་ཐུགས་རྗེའི་ཉི་མ་མཆོག་གི་ཞབས་ལ་གཏུགས་ནས་རྩ་བའི་བླ་མར་
བཀུར། ཉིད་ཀྱིས་ཞུས་ པས་ སྐྱབས་མཆོག་ གིས་ མཛད་པ་རྣམ་སྲས་ཚོགས་
སོགས་མང་བ་དང༌། ཕྱོགས་འདིར་དཔེ་རྒྱུན་གྱི་ངལ་བ་སེལ་ཕྱིར། བསང་
གསོལ་དང་། ཚེས་བཅུ་པད་ལྗོན། ཛམ་དཀར་གཡང་སྒྲུབ། ཉེར་མཁོའི་ཆོས་
སྤྱོད་པོད་ཆུང་གཅིག་བཅས་གསར་བསྐྲུན་གནང་། བ་ལག་འབུམ་པར་དྲི་མེད་
མཆོད་རྟེན་དང་ཚེས་བཅུ་ལྷ་ཁང་། རུ་རྙིང་བ་རའི་མདོར་མཆོད་རྟེན་དང་ལྷ་
ཁང་། རོང་པོའི་ཚེས་བཅུ་ལྷ་ཁང་དང་མཆོད་རྟེན་བཞེངས་ནས་སྐུ་ཚེ་སྨད་དུ་
རོང་པོའི་ཕྱོགས་སུ་བཞུགས་ཡུན་རིང་།
ནགས་ཤོད་གྲུབ་དབང་དབུ་མཛད་བསྟན་འཛིན་རིན་པོ་ཆེ་ནི། ནགས་
ཤོད་སྐྱི་རུ་གོང་མར་སྐུ་འཁྲུངས་ནས། རང་དགོན་དུ་སྒྲིག་བཞུགས་མཛད། སྐྱི་
རུ་དབུ་མཛད་ངང་རྒན་གྱི་སྐུ་མཆེད་ཡིན་ཞིང༌། འབྲི་གུང་དུ་ཕེབས་ནས་གྲུབ་
དབང་ཚེ་བརྟན་རིན་པོ་ཆེའི་ཞབས་ལ་གཏུགས། ལྡེང་རྒྱལ་དུ་ཕེབས་ནས་སྒྲུབ་
པ་ཉམས་ལེན་མཛད་ནས་སྐུ་ཚེ་གང་པོ་དེར་བཞུགས། ནགས་ཤོད་མཚམས་པ་
བསྟན་འཛིན་རིན་པོ་ཆེ་ཞེས་ཀུན་གྱིས་བཀུར་ཞིང་། ཕྱག་རྒྱ་ཆེན་པོ་ལ་དབང་
འབྱོར་བའི་གྲུབ་པའི་དབང་པོ་ཞིག་ཡིན། མཐར་གནས་དེ་ཉིད་དུ་སྐུ་བཤེགས།
འགོམ་དགོན་དུ་གདུང་རྟེན་ལ་གསེར་གདུང་ཆ་བརྒྱད་བཞེངས། ད་ལྟ་འབྲི་
གུང་སྒྲུབ་གྲྭའི་སློབ་དཔོན་སོ་བདུན་པ་དགེ་སློང་བཀྲ་ཤིས་རབ་བརྟན་མཆོག་རྗེ་
220



འདིའི་ཡང་སྲིད་ཡིན་ཞེས་གསུངས། རྗེ་ཉིད་ཀྱི་སྲིང་མོ་ཚང་དུ་སྐུ་འཁྲུངས་སོ།
སྐྱབས་མགོན་ཆོས་ཀྱི་བློ་གྲོས་མཆོག་རང་དགོན་དུ་ཕེབས་པར་མ་གསལ་
ཀྱང་། རྗེ་ཉིད་ཀྱིས། ང་ད་རེས་ཕེབས་མ་གྲུབ་ཀྱང་འདི་རྣམས་ཕུལ་གསུངས།
ཕྱེ་ཕུར་ཆུང་ཆུང་ཞིག་གིས་གཙོས་ཉེར་མཁོ་འགའ་གནང་། །
འབྲི་གུང་གདན་རབས་སོ་དྲུག་པ་སྐྱབས་མགོན་ཞི་བའི་བློ་གྲོས་ནི། ཆུ་
འབྲུག་ལོར་གདན་སའི་ཁྲིར་བཀོད་ནས། གཞུང་ནས་གསེར་ཞྭ་དང་རྟ་བེར་
དང་བཅས་མཚན་གནས་ཕུལ། སྤྱི་ལོ་ ༡༩༠༩རབ་བྱུང་བཅོ་ལྔ་པ་ས་བྱི་ལོར་
ནགས་ཤོད་འགོམ་དགོན་དུ་ཆིབས་བསྐྱོད་གནང་ནས་རང་དགོན་དུ་འདུས་པ་
གཞིས་བྱེས་ལ་རང་ལུགས་ཆོས་བརྒྱུད་ཁག་གི་བཀའ་དབང་དང་བཀའ་ཁྲིད་
བཅས་ལེགས་པར་བསྩལ་ནས་འབྲི་རྫོང་དུ་ཆིབས་བསྐྱོད། ཞིབ་པར་རྣམ་ཐར་
མཇལ་བར་མ་མཆིས་པས་དེ་ཙམ་མོ།
ནགས་ཤོད་འགོམ་དགོན་ཆོས་འཁོར་བྱམས་ པ་ གླིང་དགོན་པའི་གྲུབ་
དབང་དཀོན་མཆོག་བཟོད་པ་མཆོག་ནི། སྤྱི་ལོ་ ༡༨༧༣ རབ་བྱུང་བཅོ་ལྔ་ཆུ་བྱ་
ལོར་ཡབ་མདན་མ་འཕེལ་ལེན་དང་ཡུམ་མཚན་ལྡན་མ་གཉིས་ཀྱི་སྲས་སུ་འགོམ་
ལེང་དྲུག་ལས་དཀར་གཞུང་དུ་སྐུ་འཁྲུངས། རི་དབང་དཀོན་མཆོག་འཇིགས་
བྲལ་ལས་རབ་ཏུ་བྱུང་སྙམ། རང་དགོན་དུ་ཕེབས་ནས་སྤྱི་ཆེན་ཁག་དང་ཞབས་
ཞུའི་ལས་ གནས་ རྣམས་ ཡོངས་ སུ་ ཐོན། འདོན་ དབྱངས་ དང་ འདོན་ རྒྱུན་
བཟང་བའི་དབུ་ཁྲི་པའི་ལས་གནས་དང་། དགོན་གྱི་བླ་ཚབ་བཅས་ཡོངས་སུ་
ཐོན་ནས། རྟ་སྣའི་སྲས་དར་མ་ལས་འཇའ་ཚོན་སྔོན་འགྲོ་ཞིག་ཞུས། འབྲི་
གུང་ཐེལ་དུ་ཕེབས་ནས་སྒྲུབ་གྲྭའི་སློབ་དཔོན་ཁྲི་ཐོག་སོ་སུམ་པ་ཚེ་བརྟན་འོག་
མའི་ཞབས་ལ་གཏུགས་ནས་ཕྱག་ཆེན་ཆོས་དྲུག་ དང༌ དགོངས་ པ་ ཡང་ ཟབ་
སོགས་རང་ལུགས་སྒྲུབ་གྲྭའི་ཁྱད་ཆོས་ཀུན་དང་ཐུན་མིན་ཟབ་ཆོས་ཁག་རྣམས་
ཞུས། དེ་སྐབས་འབྲི་གུང་དུ་འདི་ཡིན་མེད་པའི་སྙུང་གཞི་ཅུང་ཟད་བྱུང་བས་
221



སྐུ་ཁམས་མ་བདེ། ཚེ་བརྟན་རིན་པོ་ཆེ་ནས་ཁྱོད་ལ་ཡུལ་ལྷའི་རྗེས་འབེམ་ཞིག་
འདུག་པས་ནགས་ཤོད་དགོན་གསར་ དུ་བཞུགས་ན་འགྲོ་དོན་ཆེ་བར་ལུང་
བསྟན། རྗེ་ཉིད་ཚུར་ཕེབས་པས་སྐུ་ཁམས་མ་བདེ་བ་ཅི་ཡང་མ་བྱུང༌། རང་
དགོན་དུ་ཕེབས་ནས་ཐེམ་སྤངས་འདག་སྦྱར་གྱི་ཚེ་མཚམས་སུ་བཞུགས། རང་
དགོན་དུ་ཕྱག་ཆེན་ཆོས་དྲུག ཡང་ཟབ་སོགས་ཀྱི་ཁྲིད་ལུང་བསྩལ་ནས་སླར་
ཡང་འདིར་སྒྲུབ་པའི་ཕྱག་རྗེས་བཟང་པོ་བཞག ནགས་ཤོད་སྟོད་སྨད་བར་
གསུམ་གྱིས་གཙོས་ས་ཕྱོགས་རྣམས་སུ་གྲུབ་དབང་བཟོད་པ་རིན་པོ་ཆེ་ཞེས་ཀུན་
གྱི་མཆོད་གནས་སུ་གྱུར། མ་འོངས་སྔོན་གཟིགས་མངའ་བས་རྣམ་རྒྱལ་ཉི་མ་རྗེ་
ཉིད་ཀྱི་ཆུ་ལེན་བྱེད་སྐབས། ཁྱོད་ད་ལྟ་རྒྱུ་མེད་བསམ་གྱི་འདུག་གམ། མ་
འོངས་པ་ན་རྒྱུ་ཆེན་པོ་འོངས་གསུངས་པ་དང༌། དབུ་རྒན་མཐར་ཕྱིན་ལ། ཁོ་
རྗེས་མ་ཨོཾ་ སྭ་ གཅིག་འདོན་དབང་མེད་ སྐབས་ ཕུང་པོ་ ག་ ཏི་ ཚར་ རེ་ གཉིས་
གསུངས་ན་འགྲིག་ཅེས་དང་། དབུ་བསྟན་པ་དར་རྒྱས་ལ་ནམ་ཞིག་ཚིག་འབྲུ་
རེ་འདྲི་ས་མི་རྙེད་པ་འོང་གསུངས། དེས་མཚོན་ཐུན་མོང་དུ་མ་འོངས་སྔོན་
གཟིགས་མང་བར་གསུངས། ཐུན་མིན་དུ་ས་ལམ་དྲོད་རྟགས་ སོགས་མཐའ་
ཡས་མངའ་ཡང་དེ་ཙམ་མོ། སློབ་མ་ནི་རང་གྲོལ་རིན་པོ་ཆེ་དང་། རི་དབང་
དཀོན་མཆོག་ བསྟན་འཛིན་ཆོས་ཀྱི་ རྒྱལ་མཚན་དང་། བོ་ངན་ མཚམས་པ་
བསམ་གཏན་དང་། མཚམས་པ་ངེས་དོན་སོགས་སློབ་ཚོགས་མང་། མཐར་སྤྱི་
ལོ་༡༩༥༦མེ་སྤྲེལ་ཟླ་བ་དང་པོའི་ཚེས་ཉི་ཤུ་དགུ་ལ་གྲུབ་དབང་རིན་པོ་ཆེ་ནས།
ཉེ་གནས་འདོ་པ་དགེ་རྒན་ལ། ཁོ་དེ་རིང་ངའི་དབུགས་འདི་མ་འདྲ་ཙམ་མི་
འདུག་གམ་ཞེས་གསུངས་པས། ངས་མི་ཤེས་ཞུས། ད་ཁྱོད་སོང་ལ་འཚམ་པ་
ངེས་དོན་ལན་གཅིག་ཕུལ། གཞན་རང་དགོན་པའི་དགུ་གཏོར་ལ་ཟིང་མ་སློང་
གསུངས། འཚམ་ པ་ངེས་དོན་ཕེབས་ནས་རྗེ་ཉིད་ སྐུ་དྲང་པོར་སྲང་ ཐུགས་
མཉམ་པ་ཆེན་པོ་ཆོས་ཀྱི་དབྱིངས་སུ་ཐིམ་མོ། མཚམས་པ་ངེས་དོན་ནས་ཐུགས་
222



དམ་གསལ་འདེབས་ཞུས་ནས་བདུན་གཅིག་ཐུགས་དམ་མ་གྲོལ། ཞལ་ཆེམས་
ལྟར་སྐུ་གདུང་བྱ་གཏོར་དུ་ཕུལ། གདུང་རྟེན་གང་ཡང་མ་བཞེངས་གསུངས་
ཀྱང་། སྐུ་མཆེད་ནས་ རྟེན་འབྲེལ་ མ་ལེགས་ དགོངས་ནས། དངུལ་ དཀར་
སོགས་ཡོ་ཆས་རྣམས་བསགས་ཀྱང་དབུ་ཆེན་ནས་ཚུར་མ་འབྱོར་བར་ལྔ་བཅུ་ང་
དགུའི་དུས་འགྱུར་བྱུང་ནས་མ་གྲུབ། རྗེ་ཉིད་ཀྱི་མ་འོངས་མངོན་གཟིགས་ཡིན་
པར་ད་གཟོད་རྟོགས། རྗེ་ཉིད་ཀྱི་དབུ་ཐོད་ད་ལྟ་རང་དགོན་དུ་བཞུགས། །
དབུ་དཀོན་མཆོག་རིག་འཛིན་རིན་པོ་ཆེ་ནི་ཀ་མདོ་གྲོང་དུ་སྐུ་འཁྲུངས།
ཆུང་དུས་ནས་རང་དགོན་དུ་བསྒྲིག་བཞུགས་མཛད་ནས་རང་ལུགས་འདོན་
ཆོས་ཁག་ལ་དཔྱིད་ཕྱིན་པར་མཛད་པ་དང་ཆོས་ཕྱོགས་ཀྱི་སྒྲུབ་ པ་ཉམས་སུ་
བསྟར་བས་རྟོགས་ པ་ མངོན་དུ་གྱུར། སྦས་པའི་རྣལ་འབྱོར་ཆེན་པོར་ གྱུར།།
སྤྱན་སྔ་དང་མངོན་ཤེས་ལྔ་དང་ལྡན་ཞེས་སྤྲུལ་བསྒྱུར་ནུས་ཤིང་མངོན་ཤེས་
མངའ་བའི་རྣམ་ཐར་མང་བར་བཞུགས་ཡོད། འབྲི་གུང་ཐེལ་དུ་ཕེབས་སྐབས་
སྦྲ་ཁ་རུ་གྲུབ་དབང་དཔའ་ཆུང་རིན་པོ་ཆེ་ཕྱུགས་རྫི་མཛད་བཞིན་མཆིས་པ་
དང་། དགོངས་མོ་ནང་ལ་འབྱོར་སྐབས། དབུ་རིག་འཛིན་གྱིས་མདོ་བསྡུད་པ་
གསུངས་བའི་སྐབས་དང་འཁེལ་བས། ཚིག་འབྲུ་གསལ་ཞིང་གདངས་དབྱངས་
སྙན་པས་ཡིད་དབང་འཕྲོག་པ་དང་། ཆོས་ལ་འཇུག་པའི་བག་ཆགས་སད་པས།
དཔེར་ན་རི་མཐོ་པོ་ཞིག་ནས་བལྟས་པ་ལྟ་བུའི་ཟང་ཐལ་ཆེན་པོའི་སྤྲོ་བ་སྟེར།
རྗེ་དཔའ་ཆུང་རིན་པོ་ཆེས་དབུ་རིག་འཛིན་ནི་གཞན་ལས་ཁྱད་དུ་འཕགས་པའི་
སྐྱེས་བུ་དམ་པ་ཡིན་ཞེས་ གསུངས། སྐུ་ཚེ་སྨད་དུ་སྤྱན་ལོང་ཡང་ སྔར་ལྟར་
མཆོད་པ་བཞེངས་པ་དང་ཁ་ལག་བཟོ་བ་བཅས་ལ་ཐོགས་པ་མེད་ཞིང་ངོ་མཚར་
མཐའ་ཡས།
བོ་ངན་མཚམས་ པ་ བསམ་གཏན་ནི་དཀར་ གཞུང་ བོ་ངན་ཚང་དུ་ སྐུ་
འཁྲུངས། ཆུང་དུས་ཚོང་ལས་དང་རྒྱུ་ནོར་གསོག་པ་ལ་མཁས། དེ་ནས་ངེས་
223



འབྱུང་གི་བསྐུལ་ནས་རྫ་དཔའ་སྤྲུལ་རིན་པོ་ཆེའི་སྐུ་མདུན་ནས་ཆོས་འབྲེལ་གང་
ཟབ་དང༌། དེ་རྗེས་གྲུབ་དབང་བཟོད་པ་རིན་པོ་ཆེ་ལས་དམ་ཆོས་དགོངས་པ་
ཡང་ཟབ་ཀྱི་ཆོས་སྐོར་ཞུས་ནས་སྒྲུབ་ལ་གཞོལ་པས་རང་དབང་ཐོབ་པའི་གྲུབ་པ་
བརྙེས། སྐུ་ཅུང་ཟད་ལྷུང་བའི་ཚུལ་བསྟན་ནས་གྲུབ་དབང་མཆོག་གི་ཡབ་ཚང་
དུ་མགྱོགས་པོ་ཡོང་དགོས་པའི་བང་ཆེན་བཏང་། དབུ་མཐར་ཕྱིན་ནས་བཀའ་
དབང་འགའ་ཕུལ། ཁོང་གིས་དེ་རིང་དབུ་རྒན་ངག་དབང་ཕེབས་འདུག་པས་
གདན་དྲངས་ཤོག་གསུངས་པས་ཕེབས། དཀར་གཞུང་ནས་སྤུན་མཆེད་ཅིག་
ཕེབས་པ་དེ་རྔ་ཡང་གི་ཡར་འོག་དེར་དྲོ་ཚུགས་བརྒྱབ་པས། ད་ཁོ་སླེབས་མ་
སོང་གསུངས་ནས་འདིང་བ་དང་ཆོས་གོས་སྐུ་ལ་གསོལ་ནས་སྐུ་དྲང་པོར་བསྲང་།
ཡི་དམ་ལྷའི་བསྡུ་རིམ་གྱི་ངང་དུ་དགོངས་པ་ཆོས་ཀྱི་དབྱིངས་སུ་ཐིམ་ཞིང་སྦས་
པའི་རྣལ་འབྱོར་ཆེན་པོ་ཡིན་པས། རང་དགོན་འདུས་པ་རྣམས་ཀྱིས་དེ་ཙམ་
ཡོད་པ་ཞེས་དད་པའི་ས་ལ་བཀོད། ཉིན་གསུམ་ལ་ཐུགས་དམ་བཞུགས་པས་
ཞལ་མདངས་ སྔར་ལས་ལེགས་ ཤིང༌། བྱང་ སེམས་ དཀར་དམར་ དང་ ཆབ་
སོགས་བབས་ནས་ཐུགས་དམ་གྲོལ། སྐུ་ཕུང་དུར་ཁྲོད་དུ་གདན་དྲངས་ནས་
ལུས་སྦྱིན་དུ་བཏང་། །
སྤུ་ཚ་མཚམས་པ་ངེས་དོན་རིན་པོ་ཆེ་ནི། སོང་ཁོག་ཏུ་སྐུ་འཁྲུངས་ཞིང་།
ཆོས་ཁུངས་འགོམ་དགོན་དུ་ཡིན་པས་སྒྲིག་བཞུགས་མཛད། མི་ཐོག་ཀུན་ལ་གྲྭ་
རྒྱུན་མ་ཆད་པ་ཞིག་ཡིན། དགོན་པའི་ལས་སྣེ་དང་ཐོན་སྒོ་ཡོངས་རྫོགས་ཐོན་
པ་དང་། དབུ་བཟོད་པ་རིན་པོ་ཆེ་རྩ་བའི་བླ་མར་བཀུར་ནས་དམ་ཆོས་རྫོགས་
པ་ཆེན་པོ་ཡང་ཟབ་ཀྱི་ཆོས་སྐོར་རྣམས་ཞུས་ནས་སྒྲུབ་པ་ལ་བརྩོན་པས་རྟོགས་
པ་མངོན་དུ་གྱུར། ཚེ་དང་སྒྲུབ་པ་མཉམ་པའི་ཐུགས་བཞེད་ཡོད་ཀྱང་། སྤུ་ཚ་
ཚང་དུ་རི་དབང་རིན་པོ་ཆེ་སྐུ་འཁྲུངས་བས་ཡོངས་འཛིན་མཛད། ཁོང་ནི་རིག་
གནས་ཀུན་ལ་མཁྱེན་རྒྱ་ཆེ་ཞིང་། གདམས་ངག་གླེང་མོལ་ཚུལ་དུ་གསུངས་བའི་
224



ཁྱད་ཆོས་ ཅན་ཞིག་ཡིན་པས་ད་ལྟ་དགོན་གྱི་ལོ་རྒྱུས་དང༌། རྟེན་ གསུམ་གྱི་
བཀོད་པ་བཅས་ཞལ་རྒྱུན་མང་། མཐར་སྤྱི་ལོ་ ༡？༥༧མེ་བྱ་ལོར་དགོངས་པ་
ཆོས་ཀྱི་དབྱིངས་སུ་ཐིམ་པས་ཐུགས་དམ་ཉིན་ཤས་བཞུགས་ནས་དེ་སྐབས་ངོ་
མཚར་བའི་ལྟས་བཟང་དུ་མ་བྱུང་། །
དབུ་མཛད་འོད་སྲུང་རིན་པོ་ཆེ་ནི་ཡབ་མདན་མ་འཕེལ་ལེན་སྲས་ སུ་
དཀར་གཞུང་དུ་སྐུ་འཁྲུངས། ལྕེ་ལ་ཨ་རང་བྱུང་ཡོད་པ་གཡོག་མོའི་ནུ་མ་ནུད་
ནས་མེད་པར་གྱུར། རང་དགོན་དུ་ཕེབས་ནས་རབ་ཏུ་བྱུང་བས་མི་བརྗེད་པའི་
གཟུང་ཐོབ། ཆོ་ག་ཆོས་སྤྱོད་ལ་ཐུགས་འཛིན་མཛད་ནས། རང་དགོན་པའི་
དབུ་མཛད་ཀྱི་ཁྲིར་ཕེབས། འདོན་ཆོས་ སོགས་ སློབ་ དཔོན་ ཨར་ རྒོད་དབུ་
མཛད་ཡིན་ཞིང་། གསུང་སྐད་སྙན་ཞིང་ཉན་པ་པོ་ཡང་དབང་མེད་དུ་དད་
པའི་མིག་ཆུ་འཁོར་ཞིང་དགེ་བ་ལ་འགོད་པའི་མཐུ་མངའ། འགོམ་དགོན་ཆོས་
འཁོར་བྱམས་པ་གླིང་དགོན་པའི་ཆོ་ག་རྒྱུད་སྡེ་ཀུན་གྱི་གཞུང་གཏུག་ས་དང་གཞི་
འཛིན་ས་ཞིག་ཡིན་པས། སྒྲུབ་མཆོད་ཁག་ལ་ཕེབས་ནས་འདོན་དབྱངས་ལ་དོ་
ཁུར་དང་གསར་བུ་ལ་ཞིབ་སློབ་སོགས་མཛད་ཀྱི་ཡོད་པས། དབུ་མཛད་ཁོང་
རྣམས་པའི་སྐུ་རིང་ལ། དབུགས་ཀྱི་གཏོང་མཚམས། ལུས་པོའི་སྟངས་སྟབས།
གྲེ་ལྡེབ་ཀྱི་དམ་ལྷོད། འགྱུར་ཁུག་གི་སྙན་འགྱུར། གདངས་དང་དབྱངས་ཀྱི་བྱེ་
བྲག ཞི་དྲག་གི་གཤིས་དང༌། མདོར་ན་མདོ་དང་རྒྱུད་སྡེ་རྒྱ་མཚོའི་ཕྱག་ལེན་
མ་འཁྲུལ་བ་བཞུགས་པ་ནི་འབྲི་གུང་བཀའ་བརྒྱུད་པའི་ཆོས་སྲོལ་ཐུབ་བསྟན་
ཡང་རི་སྒར་དང་དབྱེར་མ་མཆིས་ཤིང༌། སྙན་བརྒྱུད་གདམས་པ་འདི་རྣམས་གྲ་
མ་ཆག་ཟུར་མ་ཉམས་པར་གནས། ལྷག་ཏུ་བཀའ་བརྒྱུད་པའི་བླ་མར་མོས་གུས་
གདུང་བའི་གསོལ་འདེབས་རེས། རྒྱུད་ལ་བླ་མའི་བྱིན་རླབས་འཇུག་ཅིང་མོས་
གུས་གཏེར་ཁ་རྡོལ་བ་སོགས་ཁྱད་ཆོས་ཐུན་མིན་མང་པོ་བཞུགས། དབུ་འོད་
སྲུང་མཆོག་སྐུ་ཚེའི་སྨད་དུ་རང་དགོན་པའི་སློབ་དཔོན་མཛད་ནས། སློབ་མ་
225



རྣམས་ལ་སློབ་ཁྲིད་སྐབས་རྒྱུད་ལ་ཞི་གནས་ལྡན་པས་ཟས་སྤྱོད་སོགས་ཡིད་ལ་
མེད་པར་སློབ་རྒྱུད་སྨར། དེ་ སྐབས་སུ་དབུ་མཛད་རྣམས་ཀྱིས་གཅིག་ གྱུར་
འདོན་ཆོས་བཟང་བས། དཔེར་ན་བདེ་མཆོག་གི་འཆར་གཤིས་དང༌། ཆོས་
སྤྱོད་མི་འགྱུར་ཆོས་སྐུ། བདེ་གཤེགས་དགྲ་ བཅོམ། ཡང་ ཟབ་ བསྐང་ ཟློག
བསྟན་མ། དེ་བཞིན་བསྐང་གསོ་ཁག་རེ་རེ་ལྟར་ཁྱད་ཆོས་ཕུན་སུམ་ཚོགས་པས་
དབུ་མཛད་རྣམས་པས་ཕན་ཚུན་འདི་ལྟ་བུ་དབུ་མཛད་ཁོང་གི་སྐུ་མདུན་ནས་ཞུ་
དགོས། འདི་དང་འདི་ལྟ་བུ་དབུ་མཛད་ཁོང་གི་མདུན་ནས་ཞུས་ཞེས། རྗེས་
སུ་དབུ་རྒན་རྣམས་པས་གསན་ནས་གསར་བུ་པས་རྒྱུག་འབུལ་སྐབས་སྐྱོན་སེལ་
མཛུབ་བཙུགས་ཀྱི་སློབ་སྟོན་ཡང་གནང་གི་ཡོད། སྔོན་དུས་སུ་འགོམ་དགོན་
པའི་དབུ་མཛད་ཅེས་སྙན་གྲགས་ཆེ་བ་བྱུང་བ་ནི་གོང་གི་མཛད་བཟང་ལས་བྱུང་
བ་ཤེས་དགོས་ལ་དེ་ལྟར་སློབ་སྦྱོང་དགོས་པ་ངེས་པར་ཤེས་དགོས། སློབ་མ་ནི་
གྲུབ་དབང་དཀོན་མཆོག་ཆོས་བཟང་མཆོག་དང༌། དབུ་མཐར་ཕྱིན། དབུ་
དཀོན་མཆོག་ཚུལ་ཁྲིམས། དབུ་ལྷ་སྲུང་སོགས་དེ་སྐབས་སློབ་རྒྱུད་ཐམས་ཅད་
ཡིན། མཐར་རིག་གསར་གོང་དུ་དགོངས་པ་ཆོས་ཀྱི་དབྱིངས་སུ་ཐིམ།
བང་སྦ་རྒན་དབུ་མཛད་བསྟན་འཛིན་ནི། ཡབ་རྒྱལ་ཆུང་དང༌། ཡུམ་འོ་
མ་གཉིས་ཀྱི་སྲས་སུ་སྐུ་འཁྲུངས། ཆུང་ནས་རང་དགོན་དུ་རབ་ཏུ་བྱུང་ནས་
དབུ་མཛད་ཀྱི་ཁྲིར་འཁོད། ཐུགས་རིག་བཀྲ་བ་དང་གསུང་སྐད་སྙན་པས།
འདོན་རྟ་དབྱངས་སོགས་ལ་ཤིན་ཏུ་མཁས་པའི་ཚད་དུ་འཛིན་ཞིང་དབུ་འོད་
སྲུང་དང་མཚུངས་པར་ཕུགས་གཏུག་ས་ཞིག་ཡིན་ལ་དབྱངས་པའི་དབུ་མཛད་
སོགས་མཛད་ནས་རང་དགོན་དུ་བཀའ་དྲིན་ཆེ། །
འཆམ་དཔོན་སྐལ་བཟང་ནི་འོག་མར་འཁྲུངས། ཁོང་གི་སྐུ་གཟུགས་ལ་
བདེ་རྒྱུག་དང་ལྡན་པས་རང་དགོན་གྱི་གར་འཆམ་ལ་མཁས་ཤིང་ལོ་འབྲོང་ངུར་
དགོན་པའི་འཆམ་གྱི་དགེ་རྒན་མཛད། དེ་སྐབས་ལོ་ཐུབ་དབང་རིན་པོ་ཆེ་ནས།
226
icic



སྐབས་འགར་འབྲོང་ངུར་གྲྭ་པ་རྣམས་དགོན་གསར་དུ་ཡོང་ནས་འཆམས། ལོ་
རེར་འཆམ་ དཔོན་ གཅིག་གདན་དྲངས་ནས་ འབྲོང་ བུ་ དགོན་ དུ་ འཆམ་ པ་
སོགས་གཅིག་མཚུངས་ དུ་མཛད་ནས་འཆམ་རྣམས་ཁུངས་ འགོམ་དགོན་དུ་
གཏུགས། དེ་མིན་སྒྲུབ་བརྒྱུད་དགོན་སོགས་མདོ་ཁམས་རང་ལུགས་དགོན་
གནས་ཁག་གི་གར་འཆམ་འདི་ནས་སྦྱངས་ཞེས་གསུངས། །
ཡ་ཧོ་བྱང་ཆུབ་བླ་རྒན་ནི་གནས་ཤོད་དུ་སྐུ་འཁྲུངས་ནས་རང་དགོན་དུ་
སྒྲིག་བཞུགས། ཐུགས་སེམས་དྲང་ཞིང་། དཀོན་མཆོག་ལ་མི་ཕྱེད་པའི་དད་པ་
ལྡན། དབོན་པོ་སྤྲུལ་སྐུས་ཐུབ་པ་ཆེན་པོ་ཞལ་མཇལ་བའི་གང་ཟག་ཁྱད་པར་
ཅན་ཞིག་ཡིན་པར་ལུང་བསྟན། རང་དགོན་པའི་བླ་གྲྭ་ཡོངས་ཀྱིས་བྱང་ཆུབ་
རིན་པོ་ཆེ་ཞེས་གུས་བཀུར་བླ་ན་མེད་པར་ཞུ། །
འབྲི་གུང་གདན་རབས་སོ་བརྒྱད་པ་བརྒྱད་ར་མཆོག་སྤྲུལ་དཀོན་མཆོག་
ཐུབ་བསྟན་དབང་པོ་ནི། སྤྱི་ལོ་ ༡༩༢ ༤ ཤིང་བྱི་ལོར་སྐུ་འཁྲུངས་ནས་སྐྱབས་རྗེ་
རྣམ་གཉིས་ལས་རབ་ ཏུ་བྱུང༌། འགོམ་དགོན་ཆོས་འཁོར་བྱམས་པ་གླིང་དུ་
འགོམ་བླའི་ཁྲི་འཛིན་ དུ་ ཕེབས་ནས་ལོ་གསུམ་བཞུགས། ཤིང་སྤྲེལ་ལོའི་ཆོ་
འཕྲུལ་ཟླ་བའི་ཡར་ཚེས་བརྒྱད་ལ་རྒྱལ་ཚབ་ཏུ་མངའ་གསོལ་ནས་གདན་སར་
བཞུགས་པས་འཕྲིན་ལས་ཆེ།
ནགས་ཤོད་དབུ་མཛད་ཆོས་གྲགས་ནི་ནགས་ཤོད་དུ་སྐུ་འཁྲུངས་ནས་
རང་དགོན་པའི་དབུ་མཛད་ཀྱི་ཁྲིར་ཕེབས། འབྲི་གུང་དུ་ཚེ་བརྟན་རིན་པོ་ཆེའི་
ཞབས་ལ་གཏུགས་ནས་བཀའ་བརྒྱུད་ཆོས་སྲོལ་ཁག་གི་མངའ་བདག་ཏུ་གྱུར།
འབྲི་གུང་ ལྕང་ ལོ་ མཁན་ པོས་ གདན་ དྲངས་ ནས་ བཀའ་ འབུམ་ ཁག་ དང༌།
དགོངས་གཅིག་ཁྲིད་ལུང་སོགས་ཟབ་ཆོས་རྣམས་བཀའ་ཁྲིད་གནང་། ཞིབ་
པར་རྣམ་ཐར་རྒྱས་པར་མ་མཇལ་ཀྱང་། གྲུབ་དབང་དཀོན་མཆོག་སྐལ་བཟང་
མཆོག་གི་རྣམ་ཐར་དུ་རྗེ་ཉིད་དང་ལྕང་ལོ་མཁན་སྤྲུལ་རྣམ་གཉིས་ཀྱིས་བླ་མར་
227



བཀུར་བས་རང་ལུགས་བཤད་སྒྲུབ་ལ་མཁས་ཤིང་དམ་པའི་སྐྱེས་བུ་ཞིག་ཡིན་
པར་སྨོས་མ་དགོས། །
སྐྱེན་པ་དབུ་མཛད་དཀོན་མཆོག་ཤེས་རབ་ནི་སྤྱི་ལོ་ ༡༩༠༧ལོ་རབ་བྱུང་
བཅོ་ལྔ་མེ་ལུག་ལོར་ནགས་ཤོད་ཉང་ཁུ་གཞུང་དུ་མཚན་དཔེའི་བཞད། ཆུང་
དུས་ནས་རང་དགོན་དུ་སྒྲིག་བཞུགས་མཛད། རྣམ་རིག་བཀྲ་བས་འདོན་ཆོས་
ལ་སྦྱངས་བརྩོན་གནང༌། ཨར་རྒོད་དབུ་མཛད་དང་། དབུ་འོད་སྲུང་བཅས་
སློབ་དཔོན་དུ་བསྟེན་ནས་དགུང་ལོ་བཅོ་ལྔ་ལ་དབུ་ཁྲི་པའི་ཁྲིར་འཁོད། དེ་
རྗེས་དབྱངས་པའི་དབུ་མཛད་གནང་། ཐུགས་ངེས་བརྟན་པས་ཐོས་པ་ཙམ་
གྱིས་དོན་རྟོགས་ནུས་པའི་ཁྱད་ཆོས་ལྡན། དེ་སྐབས་རང་དགོན་དུ་ཆོས་སྤྱོད་ཆོ་
ག་ཁག་གི་ཁུང་གཏུགས་སར་གྱུར། དེ་ཙམ་གྱིས་ཐུགས་མ་ཚིམས་པར་སོག་ཀ་
ཆེན་མཚམས་པ་ལས་སྨན་གཞུང་རྒྱུད་བཞིའི་གཞུང་ལག་ལེན་དང་བཅས་པ་
སྦྱངས་པ་མཛད། འབྲི་རུ་རྫོང་སྟག་བྲག་ལྡེ་འཆང་གི་དྲུང་ཡིག་སྐུ་མདུན་ནས་
སུམ་རྟགས་དག་གསུམ་དང་། སྙན་ངག་བཅས་ཞུས་པས། ལན་གཅིག་ཁྲིད་པ་
ཙམ་གྱིས་ཐུགས་སུ་ཆུད་པས་དྲུང་ཡིག་ཧ་ལས། དེ་ནས་འགྲོ་བ་ནད་པ་རྣམས་
ལ་མགོན་སྐྱབས་ལྟ་བུར་གྱུར་ནས་འགྲོ་དོན་ཆེ་ཡང་། འབྲི་གུང་ཉི་མ་ལྕང་རྭའི་
བཤད་གྲྭར་ཕེབས། གཞུང་ཆེན་བཅུ་གསུམ་ལ་སྦྱངས་པས་ཤིན་ཏུ་མཁས་པར་
གྱུར་ནས་དགའ་ལྡན་པའི་དགེ་བཤེས་རྣམས་དང་རྩོད་པས་བོད་གཞུང་ནས་ཕ་
ཡུལ་དུ་འགྲོ་དགོས་པའི་བཀའ་བཏང་། ཡོངས་འཛིན་ཨ་ཡང་ཐུབ་བསྟན་སྐུ་
མདུན་ནས་འབྲི་ལུགས་སྨན་སྦྱོར་ཁག་དང་ཟབ་གནད་མང་པོའི་ལུང་ཁྲིད་རྒྱས་
པ་དང་། ལྷ་ལྡན་སྨན་རྩིས་ ཁང་གི་མཁས་ དབང་ མཁྱེན་རབ་ནོར་བུའི་སྐུ་
མདུན་ནས་ རྒྱུད་བཞི་དོག་ སེལ་ བཅས་ རྒྱུག་འབུལ་ཞུས་ནས་ལེགས་ སོ་ སྟེར།
རང་དགོན་ནས་དབུ་ཤེས་རབ་གྲོངས་པ་འདྲ་ཟེར་ནས་ཉེར་སྤྱོད་རྣམས་ཚོགས་
མདོ་ལ་འབུལ་གྲབས་བྱེད་དུས་རང་དགོན་དུ་ཕྱག་ཕེབས། ཟས་དུག་དང་
228



བཅོས་དཀའི་ནད་རིགས་ལ་ཤིན་ཏུ་མཁས་པ་དང་། རྒྱུ་མེད་པའི་ནད་པ་ལ་
ཡང་ཟས་སྨན་གོས་གསུམ་གནང་བ་དང་། སྐྱེས་རབས་དཔག་བསམ་འཁྲི་ཤིང་
སོགས་ཞལ་ ཐང་མང་བར་བཞེངས། མཁས་དབང་མཆོག་གིས་ རང་དགོན་
འདི་ཉིད་འདུས་སྡེ་མང་ཞིང་དར་རྒྱས་ཆེ་བའི་སྐབས་འདི་ལ་སྒྲུབ་མཆོད་ཁག་
གཅིག་པུས་ཆོག་པར་མི་འཛིན་པར་རང་དགོན་དུ་རིག་གནས་སློབ་གསོ་མཐོ་རུ་
གཏོང་ཕྱིར། བཤད་གྲྭ་འཛུགས་པའི་འདུན་མ་ ཤར། རྒྱལ་ཚབ་བརྒྱད་ར་
མཆོག་སྤྲུལ་རིན་པོ་ཆེ་ གདན་ཞུ་དང༌། མཁན་པོ་འབྲི་གུང་ནས་ གཏོང་རྒྱུ་
བཅས་མཛད། འདུ་ཁང་གི་རྒྱབ་རྭ་ཁང་དུ་བཤད་གྲྭ་ཁང་བཞེངས་རྒྱུའི་སྦྱིན་
བདག་ནང་ཆེན་དཀོན་མཆོག་ཚུལ་ཁྲིམས་ནས་ཞུས། གྲྭ་པ་ཁག་གཅིག་སྨན་
སྦྱོང་རྒྱུ་དང༌། ཁག་གཅིག་གཞུང་སྦྱང་མཁན་གྱི་གྲྭ་སྒྲིག་མཛད་ཀྱང་། བོད་སྤྱི་
དང་འདྲ་བར་ལྔ་བཅུ་ང་དགུའི་དུས་འགྱུར་བྱུང་ནས་རང་དགོན་པའི་དབུ་ཤེས་
རབ་ཀྱིས་གཙོས་པའི་བླ་གྲྭ་རྣམས་འབྲི་རུ་སྦྱོང་བརྡར་འཛིན་གྲྭར་ཞུགས་དགོས་
པས། བཙོན་དུ་ཅུང་ཉུང་བས་ལྷ་དོག་ཡིན་པ་འདྲ་གསུངས། ཉིན་བཞིན་སྙིང་
གཞི་སྡུག་རུ་ཕྱིན་ནས་གཞུང་གིས་སྨན་ཁང་དུ་ཁྲིད་ཀྱང་མ་ཕན་པར་དགུང་ལོ་
ལྔ་བཅུ་ང་གསུམ་ལ་འབྲི་རུ་རྫོང་ཁྲིམས་མུན་དུ་སྐུ་གཤེགས། དབུ་ངག་དབང་
མཆོག་གིས་རང་གི་སློབ་དཔོན་སྐུ་གཤེགས་པར་ཤེས་ནས་སྐད་སྒྱུར་བརྒྱུད་སྐུ་
ཕུང་བདག་པའི་ཆོག་མཆན་ཐོབ་ནས། ཡིད་སྡུག་བསྔལ་གྱི་ཁུང་བུར་ཆུད་པ་
ལས་ཐབས་གཞན་མ་བྱུང་བར། སྐུ་ཕུང་བྱ་གཏོར་བྱ་རྒྱུའི་གནང་བ་བྱུང་ནས་
འབྲི་རུའི་དུར་ཁྲོད་བྲག་ཡོག་དེར་གདན་དྲངས་ཀྱང་ནམ་མཁར་བྱ་རྒོད་གཅིག་
ཀྱང་མ་བྱུང༌། སེམས་སྐྱོ་བ་ནི་ཚད་ལས་འདས། དགོང་མོ་ཉི་མ་ཞུད་ལ་ཉེ་
སྐབས་དེར། གང་བྱུང་མེད་པའི་རྒོད་ཐང་དཀར་ཞིག་གིས་སྣ་དྲངས་ནས་སྐད་
ཅིག་ལ་གཙང་མར་བྱས་ནས་དབུ་ངག་དབང་ནི་དགའ་སྐྱོ་འདྲེས་མའི་ངང་དུ་
མར་ཕེབས། དེ་ལྟར་སྐྱེས་བུ་དམ་པ་དེ་ཉིད་ཐུགས་དམ་མ་ གྲོལ་ བའི་ རང་
229



རྟགས་ཡིན་པ་གཞི་ནས་ཤེས་སོ།
སྐུ་གསུང་ཐུགས་རྟེན།
འདུ་ཁང་ཁྱམས་ཆེན་ནང་གི་རྟེན་གཙོ་ཐུབ་དབང་བསྟན་འབྱུང་རྒྱ་གར་
ཤར་ལི་ལས་གྲུབ་པ་བྱས་ཚད་ཙམ་ཁྲི་རྒྱབ་ཡོལ་དང་ནོར་བུའི་ཕྲ་རྒྱན་སྣ་ཚོགས་
ཀྱིས་མཛེས་པ་དང་། གསེར་ཟངས་ལས་གྲུབ་པའི་ཆོས་སྐུ་རྡོ་རྗེ་འཆང་གི་སྐུ་མི་
ཚད་ཙམ་དང་། གཞན་ཡང་ཏེ་ལོ་དང་། ནཱ་རོ། མར་པ། མི་ལ། དྭགས་པོ།
ཕག་གྲུ་སོགས་བཀའ་བརྒྱུད་གསེར་ཕྲེང་གི་བླ་རབས་རྣམས་བཞུགས། འདུ་
ཁང་གི་དཀྱིལ་གྱི་རྟེན་གཙོ་རྗེ་དཀོན་མཆོག་རནྣས་སྤྱི་ལོ་༡༦༣༠ལྕགས་རྟ་ལོར་
བཞེངས་པ། རྗེ་སྐྱོབ་པའི་དར་སྐུ་ཆེན་མོ་དེ་ཡིན་ལ། གཟུངས་བཞུགས་ཁྱད་
པར་འཕགས་ པ་ དང༌། ལྷག་ ཏུ་ནོར་ གཟི་བྱིས་ དྲོད་མ་ དང་། ཡེ་ ཤེས་ པ་
བཞུགས་པའི་རྟགས་སུ་དྲོད་དང་ལྡན། སྔོན་དགོན་དུ་ཐོག་ལྷུང་སྐབས་སྐྱོབ་
པའི་སྐུ་ནས་ཐོག་ཆུ་ས་ལ་འགྲིལ་བ་བཅས་ངོ་མཚར། གཡས་སུ་སྐྱབས་མགོན་
འཕྲིན་ལས་བཟང་པོའི་སྨན་སྐུ་དེ་བཞེངས་ནས། རྗེ་ཉིད་རང་དགོན་དུ་གདན་
འདྲེན་ཞུས་ པས། སྐྱབས་ མགོན་ནས་ཁྱེད་ཚོའི་ སྐུ་དེ་ང་འདྲ་པོ་ ཡོད་ པས་
གསུངས་ནས་བཞད་པས་རང་དགོན་གྱི་འདྲ་སྐུ་ཡང་བཞད། རྗེ་ཉིད་ཀྱིས་ཁྱོད་
རྣམས་ཕར་ལོག་ལ་ཟླ་བ་གསུམ་པའི་ཚེས་གསུམ་ལ་རབ་གནས་མཛད་འོང་
གསུངས་ནས་ཁོང་རྣམས་ཚུར་ལོག་པས། རབ་གནས་ཀྱི་མེ་ཏོག་དགོན་པའི་
སྟེང་ཤོད་བར་གསུམ་དུ་བབས་ནས་ཡེ་ཤེས་པ་བཞུགས་པའི་རྟགས་སུ་འཇའ་
འོད་ཀྱི་གུར་ཕུབ་པ་སོགས་ངོ་མཚར་ཆེ་བར་བྱུང་། གཡོན་དུ་སྐྱབས་མགོན་
རིག་འཛིན་ཆོས་ཀྱི་གྲགས་པ་རང་དགོན་དུ་བཞུགས་སྐབས་བཞེངས་ནས་ཉིད་
ཀྱི་རབ་གནས་མཛད། ཁྱེད་ང་དང་ཨེ་འདྲ་གསུངས་པས། སྐུས་ང་འདྲ་ཞེས།
གསུང་བྱོན་ང་འདྲ་མ་དེ་རྗེ་ཉིད་དང་དབྱེར་མེད་པའི་སྐུ་བྱིན་ཅན་དེ་བཞུགས།
230



དེ་མིན་གནས་རྟེན་བཅུ་དྲུག གུ་རུ་མཚན་བརྒྱད། ཚེ་ལྷ་རྣམ་གསུམ། སྒྲོལ་
དཀར་སྔོན། སྨན་བླ། རིགས་གསུམ་མགོན་པོ་སོགས་ གསེར་སྐུ་དང་ལི་མ།
སྨན་སྐུ་བཅས་བརྒྱ་ཕྲག་འགའ་བཞུགས། ཁྱད་པར་དུ་གནམ་ལྕགས་ལས་གྲུབ་
པ་གཤིན་རྗེ་ཚེ་བདག་སྐུ་གུ་ཚད་མ་བྱིན་ཅན་དང་། འདུ་ཁང་སྦུག་གཡས་
རིགས་གསུམ་མགོན་པོའི་སྨན་སྐུ་ཐོག་ཚད་མ་དང་། འདུ་ཁང་གི་ལྡེབས་བྲིས་
ཐུབ་པའི་མཛད་པ་བཅུ་གཉིས། སངས་རྒྱས་བྱང་སེམས་དང༌། ཆོས་སྲུང་ཁག་
བཅས་ཚོན་མདངས་རྣམ་པར་བཀྲ། ཐོག་འཁོར་དུ་བཀའ་བརྒྱུད་བླ་རབས་
རྣམས་དང་རྒྱན་དྲུག་མཆོག་གཉིས། སྐྱབས་མགོན་བསྟན་འཛིན་འགྲོ་འདུལ་
མཆོག་གི་ཕྱག་གནང་འདོད་ལྷའི་སྐུ་ཐང་བདུན་ཚར། སྦུབ་ཆལ། གོས་འཕན།
རྗེ་ཆོས་ཀྱི་ཉི་མའི་ཕྱག་གནང་པད་འབྱུང་ཨ་ཏི་མ་དང༌། ས་གསུམ་མའི་སྐུ་ཐང་།
ཐེག་ཆེན་གན་དྲིལ། ཀ་འཕན། སྣམ་སྦྱར་བཞི། གདུགས་གཉིས། རྔ་འཆམ།
རྒྱབ་དར། རྟེན་རོལ་འཕྱར་དར། རྒྱལ་མཚན། འདོད་ལྷའི་སྐུ་ཐང་བདུན་
ཚར། གོས་འཕན་བཅས་དང་། སྐྱབས་མགོན་པད་མའི་རྒྱལ་མཚན་གྱིས་ཕྱག་
གནང་བཟང་གོས་སྣམ་སྦྱར། བླ་བྲེ་ཆེ་ལེགས། ཕོད་ཀ་བཞི། རྟེན་ཁེབས་
དང༌། གནས་རྟེན་བཅུ་དྲུག་བཅས་བཞུགས། འདུ་ཁང་གི་ཤར་ནུབ་གཉིས་སུ་
རིན་ཐང་བྲལ་བའི་རིན་ཆེན་སྣ་ལྔའི་བཀའ་བསྟན་ཚར་གཅིག་དང༌། བཀའ་
འགྱུར་བྲིས་མ་ཚར་གཅིག འབུམ་གསེར་བྲིས། མཚལ་དཔར་སོགས་བཀའ་
བསྟན་ཚར་གསུམ། འབུམ་ཚར་གྲངས་སོ་སུམ། འགྲོ་མགོན་བཀའ་བརྒྱུད་
པའི་ཆོས་སྲོལ་ཕལ་ཆེ་བ། རྗེ་ཆོས་ཀྱི་གྲགས་པའི་རྣམ་ཐར་པོད་གཅིག་བཅས་
བཞུགས།
འདུ་ཁང་གི་སྦུག་གཡས་གཙང་ཁང་ནི་སྔོན་སྲུང་མ་ཁང་ཞེས་ཞུ་ལ། དེ་
རྗེས་མགོན་པོའི་གཏོར་ཁག་ཚོགས་པས་མགོན་པོ་ཁང་ཞེས་འབོད། རྟེན་གཙོ་
231



ཡེ་ཤེས་མགོན་པོ་ཕྱག་བཞི་པ་དེ་སྟག་ཕུ་པདྨ་བཛྲ་མཆོག་གི་ཞལ་ནས་ཨ་ཙི་དེ་
འདྲའི་ཞེད་པ་ལ་འདི་འདྲ་ངས་མཇལ་མ་མྱོང་གསུངས། ན་ལེན་དྲའི་མགོན་པོ་
དང་དབྱེར་མ་མཆིས་པ་གཙོ་འཁོར་གསུམ་དང་། གཡས་སུ་ནམ་མཁའ་མཐིང་
བཟང་དང་། རྒ་བ་དབུ་མཛད་ཀྱི་ཕྱག་བཟོ་ བདེ་ མཆོག་ ཡབ་ཡུམ། དེའི་
གཡོན་དུ་ཆོས་ཀྱི་སྒྲོལ་མ། ཞལ་བཟང་དབྱིངས་ཕྱུག དེའི་གཡོན་དུ་སྐྱེ་རུ་
མཚམས་པ་བསྟན་འཛིན་རིན་པོ་ཆེའི་གདུང་རྟེན་མཆོད་རྟེན་ཆ་བརྒྱད། ཨ་ཙ་
དཔལ་ལྡན་གྲགས་པའི་ཙན་དན་ལས་གྲུབ་པའི་སློབ་དཔོན་པདྨའི་སྐུ་དང་ཚེ་
བུམ། སྐྱེན་པ་ཨ་གདོང་གི་སྤྱན་རས་གཟིགས་ཕྱག་སྟོང་སྤྱན་སྟོང་གསེར་སྐུ་ཁྲ་
ཅན། བོ་ངན་མཚམས་པ་བསམ་གཏན་ནས་བཞེངས་པའི་སློབ་དཔོན་སྐུ་དང་
སྒྲོལ་མའི་སྐུ་བཅས་བཞུགས། ཨར་རྒོད་གང་སྐྱིད་ཀྱིས་བཞེངས་པའི་སྤྱན་རས་
གཟིགས་དངུལ་སྐུ་དང་གསེར་གདུང་ཁྲ་ཅན། དབུ་ངག་དབང་དང་དགེ་སློང་
བརྩོན་འགྲུས་ གཉིས་ ཀྱི་ གསེར་ གདུང་གྲུ་ཚད་རེ། གུ་རུའི་ སྐུ་ ལི་ མ་ བཅས་
བཞུགས། གཞན་ཡང་འབྲི་གུང་བླ་རབས་གོང་མའི་གདུང་རྟེན་དང་གསེར་སྐུ་
ཆུང་ཆུང་མང་། གསུང་རྟེན་དུ་རྗེ་གོང་མའི་བཀའ་འབུམ་པོད་བརྩིགས་ མ་
དང༌། གནམ་ལྡིང་ལ་སྦྱར་བའི་རྟེན་སྒམ་ཞེས་གོང་ས་ལྔ་པ་དང༌། རྗེ་དཀོན་
མཆོག་རིན་ཆེན། ཆོས་ཀྱི་གྲགས་པ། འཕྲིན་ལས་བཟང་པོ། དོན་གྲུབ་ཆོས་
རྒྱལ། བསྟན་འཛིན་འགྲོ་འདུལ་རྣམས་ཀྱི་སྐུ་བལ་རིང་བསྲེལ་དམ་སྦྱར་མ་དང༌།
སྤྱན་གཟིགས་དཔའ་རྟུལ་རྣམས་ཀྱི་གོ་མཚོན་ཆ་ཚང་བརྒྱད། ལྡེབས་བྲིས་སུ་
ཆོས་སྲུང་ཁག་དང་། ལྷག་ཏུ་ཆོས་སྐྱོང་རྩིའུ་དམར་ དངོས་སུ་བཞུགས་ པའི་
ལྡེབས་བྲིས་འདི་བསྐང་གསོ་ལ་སོགས་སྤྱན་འདྲེན་སྐབས་ སུ་འགུལ་བ་སོགས་
བྱེད། དེ་མིན་བསྐང་འདོས་ཆེན་མོ་དང་། མགོན་པོའི་གཏོར་ཁག་ཡོ་ཆས་ཆ་
ཚང་བཅས་བཞུགས།
232



འདུ་ཁང་སྦུག་གཡོན་གཙང་ཁང་ནི་གདན་རབས་ཁང་ཞེས་སམ་ཁ་ཅིག་
གིས་རིགས་ལྔའི་ལྷ་ཁང་ཞེས་འབོད། ཕྱིས་སུ་ཁྲོ་བཅུའི་གཏོར་བཟློག་ཚུགས་
པས་ཁྲོ་བཅུ་ཁང་ཞེས་ཞུ། རྟེན་གཙོ་ཐུབ་པའི་དབང་པོ་གཙོ་འཁོར་གསུམ་
གསེར་ཟངས་ལས་ གྲུབ་ པ་ དང༌། ཁྱབ་བདག་པདྨའི་རྒྱལ་ མཚན། སྐྱབས་
མགོན་ཐུགས་རྗེའི་ཉི་མ། སྐྱབས་མགོན་ཆོས་ཀྱི་བློ་གྲོས། བརྒྱད་ ར་དཀོན་
མཆོག་རིན་ཆེན། རི་ དབང་ དམ་ ཆོས་ ཉི་ མ་ བཅས་ ཀྱི་ གསེར་ གདུང་དང་།
དངུལ་གདུང་བཅས་རིན་ཆེན་སྣ་ལྔའི་ཕྲ་རྒྱན་སྣ་ཚོགས། ཕྱོགས་གཅིག་ན་སྒམ་
དམ་སྦྱར་མ་ཞེས་གཡག་ལ་ཐུག་པར་བརྩེགས། དེ་རྣམས་བན་དཔོན་ཕན་ཚུན་
དམ་དྲུག་ལྟ་བ་ལས་ནང་དུ་རིན་ཐང་བྲལ་བའི་དངོས་རྫས་ཡིན་པ་བཤད་པ་
ཙམ་ལས་མཐོང་བ་ཉུང་། ནང་རྟེན་གཙོ་བོ་གནམ་ལྕགས་ལས་གྲུབ་པ་རྡོ་རྗེ་
དང་ཕུར་པ། ཕར་ཕྱིན་ལས་བླ་མ་ཡི་དམ་གྱི་ཞལ་ཐང་། འཆམ་ཆས་འཚེམ་བུ་
མེད་པ་སྣ་གསུམ། གསེར་སྐུད་ཀྱི་མཛེས་རྒྱན་སྤྲད་པའི་འཆམ་གོས། གོས་ཆེན་
རིང་ཐང་བྲལ་བའི་འཆམ་གོས་གསར་རྙིང་སུམ་བརྒྱ། རུས་རྒྱན་དང་ ཕྱག་
མཚན་སོགས་ཧ་ཅང་མང་། དེ་མིན་སྒྲུབ་མཆོད་ཁག་གི་མཆོད་ཆས་ཆ་ཚང་
སྒམ་རེ། ཆགས་རི་དབང་པོའི་དངུལ་བུམ་གསེར་ཚག་ཅན། སེ་ར་ཐུབ་དབང་
དངུལ་གྱི་རྐང་གླིང་སྤྲེལ་ཐོད་ཅན། འཕེན་བླ་བྲེ་དང་། ཕྱེ་ཕུར་རྒྱལ་མཚན་
སོགས་སེར་སྦྲེང་ཡོ་ཆས་ཆ་ཚང་བཞི། གཞན་ཡང་དངུལ་གྱི་དུང་ཆེན་དང༌།
ཟངས་དུང་དངུལ་ཤན་ཅན། སྟོང་དུང་གསེར་ཚག་ཅན། དངུལ་གྱི་རྒྱ་གླིང་
དང་བསུ་སྣ་སོགས་མང་། འདུ་ཁང་སྦུག་གཡོན་དེར་ཐང་སྒྲོམ་ནང་དུ་བྲིས་
རྒྱུན་སྣ་ཚོགས་ཀྱི་ཞལ་ཐང་མང༌། དེ་མིན་ཆོས་གོས་ལེའུ་ཅན་དང༌། སྒོམ་ཞྭ་
ཉིས་བརྒྱ་ལྷག་པ། འདུ་ཁང་གི་ཀ་བའི་ཀ་ཤུབས་འགོ་རྣམ་དམར་པོ་སྤུས་ལྡན།
དེའི་འོག་སྦུབ་ ཁང་དུ་མགོན་པོའི་ ཕན་བདེ་སྙན་གྲགས་ སམ་ དགྲ་ སྡིག་ཞེས་
233



གསེར་ཁྱིམ་ ཅན། ཨ་ ཕྱིའི་སྲིད་ གསུམ་ཚངས་ དབྱངས། མ་ཡུམ་ དགོངས་
རྫོགས་དཀར་མོ། ཁྲོ་བཅུའི་སྦུག་རྒན། དྲག་པོའི་དམར་སྒོར། སྒྲོ་བ་སྨིན་
གྲོལ། སིལ་ ཉེར་ ཧོར་ སིལ་ ཆེན་ མོ། ཧོར་ཕྲུག་ འབྲུག་རིས་ ཅན། བསྐང་
བཤགས་དཀར་སྒོར་སོགས་རོལ་མོ་བརྒྱ་ལྷག་ཡོད། མདུན་ཕྱོགས་ནས་གསེར་
རྔ་འབྲུག་རིས་ཅན་ཞེས་འབྲི་རྔ་སུམ་ཅུ། འདུ་ཁང་གི་སྒོ་འཕྱོར་ལ་རྒྱལ་ཆེན་སྡེ་
བཞིའི་ལྡེབས་བྲིས། ཐུབ་དབང་རིན་པོ་ཆེའི་ཕྱག་འདུད་རལ་གྲི། གསེར་བྲིས་
ཤན་སྦྱར་སྒོ་བྱང་། སྒ་ར་ཉག་སྤྲུལ་སྐུའི་སྦོས་ཐུང་། ཀླུའི་གནོད་པ་ཟློག་བྱེད་བྱ་
ཁྱུང་བཅས་དང་། སྟེང་དུ་རྡོ་རྗེ་དབྱིངས་ཞེས་རྒྱ་ཁྲ་འཁོར་མར་བཅས་བཞུགས།
ཐོག་ བརྩེགས་ གཉིས་ པར་ འབག་ ཁང་ དང་། བཀའ་ བརྒྱད་ ཁང་།
མགོན་ཁང་བཅས་ཡོད་པ་ལས། འབག་ཁང་ནི་སྙན་གྲགས་ཆེ་བའི་འགོམ་སོས་
གཏེར་ཆེན་མོའི་གསར་རྙིང་གི་ཞལ་འབག་ཆ་ཚང་དང་དེའི་ཉེར་འཁོ་སོགས་
མང་།
བཀའ་བརྒྱད་ཁང་ནི་རྟེན་གཙོ་གསེར་གར་ལུགས་བྱས་པའི་གཤིན་རྗེ་སྡེ་
དྲུག་དང༌། བཀའ་བརྒྱད་ཐང་ནག་གསེར་བྲིས་མ། གཏོར་ཁག་ཡོ་ཆས་བཅས་
བཞུགས། །
མགོན་ཁང་ནི་ཆོས་སྲུང་ཁག་འཕྲིན་བཅོལ་ཞུ་ཡུལ་ཡིན་ཞིང་། རྟེན་གཙོ་
གསེར་གར་ལུགས་ཀྱི་ཕག་གྲུ་དང༌། ཆོས་ཀྱི་གྲགས་པ་བཅས་བཀའ་བརྒྱུད་གོང་
མའི་བླ་རབས་སོར་ལྔ་ཙམ་དང༌། དེ་མིན་གསེར་གར་ལུགས་ཀྱི་ཛམ་ལྷའི་སྐུ་
མཐོ་གང་བཅས་བཞུགས། བསྐང་གསོའི་གཞུང་ལྟར་ཆོས་སྲུང་ཁག་གི་སྐུ་དང་།
བསྐང་རྫས་དང་། སྤྱན་གཟིགས་གོ་མཚོན་དང༌། ཁྲབ་རྨོག་ རྟེན་འཛུགས་
བཅས་ཡོད་པ་དང་། རྒྱ་བཟའ་ཀོང་ཇོའི་ཤོ་དང་ཤོ་གདན་ཤོ་ཕོར་བཅས་ཆ་
ཚང་། རྨ་བྱའི་དབུ་གདུགས་གསེར་གྱི་དྲ་ཕྱེད་ཅན། གོང་མས་གནང་བར་
234



གྲགས་པའི་དཀར་ཡོལ་ཡུ་རིང་གདན་ཁེབས་ཆ་ཚང་། བཟོ་དབྱིབས་མི་འདྲ་
བའི་སྡེར་ཚེ་ཁག་དང་། མདོ་ཆེན་དཔའ་བོ་བཅུ་གསུམ་གྱི་སིལ་སྙན། བླ་མ་ཡི་
དམ་ཆོས་སྲུང་གི་ཞལ་ཐང་རྩ་ཆེན་འགའ། དེ་མིན་བསང་གསོལ་དང་གཡང་
བསྐྱོབ་ནོར་བུ་མཆོག་རྒྱལ་མཆོད་ཆས་ཆ་ཚང་བཅས་བཞུགས། །
སུམ་ཐོག་ ཏུ་ རྩེ་ གཟིམས་ ཆུང༌ དང་། བར་ ཁྱམས་ བདེ་ ཡང་ འཁྱིལ།
གསོལ་ཐབ་ཁང་བཅས་ཡིན། གཟིམས་ཆུང་གསང་སྔགས་ཐེག་མཆོག་ཉི་འོད་
རྩེར། སྦུག་གཡས་སུ་རྗེ་རིག་འཛིན་ཆོས་ཀྱི་གྲགས་པའི་སྒྲུབ་ཁང་། གཤིན་
རྗེའི་མུན་མཚམས་ཞུགས་ཡུལ་ཡིན། རྟེན་གཙོ་ཐུབ་པའི་དབང་པོ་དང༌། རྡོ་
རྗེ་འཆང་ནས་སྐྱོབ་པའི་བར་བཀའ་བརྒྱུད་པའི་བླ་རབས་དང༌། ཡི་དམ་འཁོར་
ལོ་བདེ་མཆོག་དྲིལ་བུ་ལྷ་ལྔ་དང་། ལྷ་དྲུག་ཅུ། གསང་འདུས། གུ་རུ་མཚན་
བརྒྱད། གུ་རུ་གཙོ་འཁོར་གསུམ། གནས་ བརྟན་བཅུ་དྲུག སྒྲོལ་ ལྷ་ཉེར་
གཅིག་བཅས་གསེར་ཟངས་དང་ལི་མ་ལས་གྲུབ། དཀྱིལ་དུ་བཞུགས་ཁྲིའི་སྟེང་
དུ་གསེར་ཟངས་ལས་གྲུབ་པའི་ཆོས་ཀྱི་གྲགས་པའི་སྐུ། གཟིམ་སྒྲོམ་དང་མདུན་
ལྕོག་སྟེང་དུ་ཌ་དྲིལ་དང་རྔ་རོལ་བཅས་ཆ་ཚང་བཞུགས། རྗེ་ཉིད་ཀྱི་ཤངས་
ཁྲག་གིས་བྲིས་པ་གུ་རུ་དྲག་པོ། དེ་མིན་གཤིན་རྗེའི་ཞལ་ཐང་དང༌། མཚན་
བརྒྱུད། ཚེ་དཔག་མེད། རྟ་ཕག་ཡབ་ཡུམ། ཚེ་ལྷ་རྣམ་གསུམ་ལྡེབས་བྲིས་སུ་
བཀོད་ཡོད་པ་དང་། རྗེ་ཉིད་ཀྱི་སྒྲུབ་གཏོར་བཞུགས་པའི་གཏོར་སྒྲོམ་དང༌།
ཆོས་སྲུང་ཁག་གི་ ཞལ་འབག ཞལ་ ཐང་ སུ། རྗེ་བཙུན་མི་ལའི་རྣམ་ཐར།
བདེ་ཆེན་ཞིང་བཀོད་དང་། སྤྱན་རས་གཟིགས་ཀྱི་ཞིང་བཀོད། རྟ་ཕུར་གཤིན་
གསུམ་དང་ཞི་ཁྲོ། ཤེལ་བྲག་བཀའ་ཐང་གི་བཀོད་པ། རྒྱུད་སྡེ་སོ་སོའི་དཀྱིལ་
འཁོར་ཞལ་ ཐང་ བཅས་བཞུགས། བར་ ཁྱམས་ བདེ་ ཡང་ འཁྱིལ་ནི་ སྐྱབས་
མགོན་རྣམ་པའི་ཞབས་གྲས་རྣམས་བཞུགས་ས་ཡིན། གསོལ་ཐབ་ཁང་ནི་ཇ་མ་
235



སོགས་གསོལ་ཆས་བཟོ་བའི་ ཐབ་ཚང་ལྟ་བུ་ཡིན། དེའི་གཡོན་དུ་བཞི་ ཐོག་
དང༌། དབུ་རྩེར་གན་ཇི་ར་ཆེ་གསུམ་ལས། དྭགས་པོ་ལྕགས་ལུང་དགོན་པའི་
གན་ཇི་ར་གསེར་ནག་ལས་གྲུབ་པ་འདོམ་ཕྱེད་ཙམ་དང༌། གྲུ་བཞིར་གསེར་གྱི་
རྒྱལ་མཚན་བཞི། ཨ་མགོན་ཆོས་གསུམ་དང་གྲིབ་བཙན་བཅས་ཀྱི་རྟེན་ཐུག་
བཅས་རྣམ་རྒྱལ་ཁང་བཟང་ལ་འགྲན་པ་ལྟ་བུའི་བརྗིད་ཆགས་རྣམ་པར་བཀྲ།
ཤོད་དུ་བདེ་བའི་རབ་གསལ་ཞེས་ སྟེང་འོག་རྣམས་འགོམ་བླའི་བཞུགས་ཡུལ་
དང་། འཆམ་པོ་སྒང་ཞེས་སྤྱི་གསོ་ཁག་གི་བཞུགས་ཡུལ་དང་། དགོན་གཞུང་
གི་ཐབ་ཚང་ཀ་བ་བཞི་དང་ཁྲོ་དང་ཟངས་བཅས་ཐབ་ཆས་གྲ་རྒྱས་ཕུན་སུམ་
ཚོགས་པོ་བཅས་བཞུགས།
ཆོས་སྤྱོད་ཉམས་ལེན་དང་སྒྲུབ་མཆོད་ཁག
ནགས་ཤོད་འགོམ་དགོན་ཆོས་འཁོར་བྱམས་པ་གླིང་དགོན་ནི་འགྲོ་བའི་
མགོན་པོ་རྒྱལ་བ་བཀའ་བརྒྱུད་པའི་ནང་གསེས། གངས་རིའི་ཁྲོད་ན་སྒྲུབ་
བརྒྱུད་ཀྱི་བསྟན་པའི་མངའ་བདག དཔལ་འབྲི་གུང་བཀའ་བརྒྱུད་པའི་རིང་
ལུགས་དྲི་ མ་ མེད་ པ་ འཛིན་སྐྱོང་གནང་བའི་ཆོས་ སྡེ་ཆེ་གྲས་ ཤིག་ཡིན་ པས།
རང་རེའི་ཆོས་སྲོལ་ནི། སྟོན་པ་ནས་སྒྲ་ཅན་ཟིན་ལས་རྒྱུད་པའི་སོ་ཐར་དང༌།
འཇམ་མགོན་ཀླུ་སྒྲུབ་ནས་རྒྱུད་པ་ཟབ་མོ་ལྟ་རྒྱུད། བྱམས་མགོན་ཐོགས་མེད་
ནས་རྒྱུད་པ་རྒྱ་ཆེན་སྤྱོད་རྒྱུད། འཇམ་དབྱངས་ནས་ཞི་བ་ལྷར་རྒྱུད་པ་རླབས་
ཆེན་ཟུང་འཇུག་གི་རྒྱུད་པ་བཅས་ཇོ་བོ་བཀའ་གདམས་པ་ལ་བརྒྱུད་པ་ཡིན་ཏེ།
དེ་ལ་ཡང་གཞུང་པ་དང་། གདམས་ངག་པ། ལམ་རིམ་བཅས་རྒྱུ་མཚན་ཉིད་
ཐེག་པའི་བརྒྱུད་པ་དང་། རྡོ་རྗེ་འཆང་ནས་བཀའ་བབས་བཞིའི་བརྒྱུད་པ་
བཀའ་བབས་ཉམས་ཀྱི་བརྒྱུད་པ། རྡོ་རྗེ་འཆང་ནས་ཏེ་ལོ་བ་ལ་བརྒྱུད་པ་
རྟོགས་པ་དོན་གྱི་བརྒྱུད་པ། མར་མི་དྭགས་གསུམ་ལས་ཉམས་ལེན་བྱིན་རླབས་
236



བརྒྱུད་པ་བཅས་བརྒྱུད་པ་དྲུག་ལྡན་དོན་གྱི་བརྒྱུད་པ་ལས་ཚིག་གི་བརྒྱུད་པ་མ་
ཡིན་པས། ལྟ་བ་རྣམ་དག་དབུ་མའི་བརྒྱུད་པ། སྒོམ་ པ་ རྣམ་ དག་ གསང་
སྔགས་ཀྱི་བརྒྱུད་པ། སྤྱོད་པ་རྣམ་དག་ཕ་རོལ་ཕྱིན་པའི་བརྒྱུད་པ། ཚང་ལ་མ་
ནོར་པ་ཚེ་གཅིག་ལུས་གཅིག་རྡོ་རྗེ་འཆང་གི་གོ་འཕང་དམ་པར་བགྲོད་པའི་
གདམས་མཆོག་བླ་ན་མེད་པ་ཡིན་ཏེ། ཀླུ་སྒྲུབ་གཉིས་པ་སྐྱོབ་པ་འཇིག་རྟེན་
གསུམ་གྱི་མགོན་པོ་ཡབ་སྲས་ནས་མདོ་སྔགས་ལམ་རིམ་ཐམས་ཅད་གཅིག་ཏུ་
བསྡུས་པ་ཕྱག་རྒྱ་ཆེན་པོ་ལྔ་ལྡན་ཞེས་དང་། ཟབ་ལམ་ནཱ་རོའི་ཆོས་དྲུག་གཉིས་
ལ་གནད་དུ་བསྣུན་ནས། རྒྱབ་ཆོས་ལ་བཀའ་བརྒྱུད་གོང་མའི་ཟབ་ཆོས་ཁག་
དང་། ལྷག་ཏུ་དམ་ཆོས་དགོངས་པ་གཅིག་པ། ཐེག་ཆེན་བསྟན་པའི་སྙིང་
པོས་གཙོས་འབྲེལ་ཡོད་གཞུང་འགྲེལ་ཁག་ལ་སྦྱང་བརྩོན་དང༌། ཟབ་མོ་རིམ་
གཉིས་ཀྱི་ རྣལ་ འབྱོར་ལས་ མི་འདའ་ བར་ མཛད་ པའི་ སྒྲུབ་ པའི་ སྲོལ་ བཟང་
རྣམས་མི་ཉམས་པར་འཛིན་སྐྱོང་བྱ་རྒྱུ་ཡིན་པའི་ཐོག་རང་དགོན་དུ་སྒྲུབ་མཆོད་
ཁག་རིམ་པར་དར། །
ལོ་ལྟར་སྒྲུབ་མཆོད་སོགས་ལས་བྱ་རིམ་པ། །
ཐུན་མོང་མ་ཡིན་པའི་ལྷག་པའི་ལྷ་མཆོག་དཔལ་འཁོར་ལོ་བདེ་མཆོག་གི་
སྒྲུབ་མཆོད་བཙུགས་ནས་བཟུང་རིམ་པར་དར་བ་མངོན། ཧོར་ཟླ་བཅུ་གཉིས་
པའི་ཚེས་ཉེར་ལྔ་ལ་འགྲོ་མགོན་བཀའ་བརྒྱུད་པའི་ཡི་དམ་དཔལ་འཁོར་ལོ་བདེ་
མཆོག་གི་སྒྲུབ་མཆོད་ཐིག་ཆོག་གསུངས། ཐིག་པ་བཞིས་རྡུལ་མཚོན་གྲབས་
ནས་སྐྱ་ཐིག་དང་རྡུལ་མཚོན་དཀྱིལ་འཁོར་ཞིབ་ཚགས་པར་བཞེངས། ཆབ་ར་
བས་འདུ་ཁང་ཕྱི་ནང་ཚང་མར་གད་ཕྱིས་དང༌། ཕྱེ་ཕུར་སོགས་མཆོད་རྫས་གྲ་
རྒྱས་བཤམས། ཧོར་ཟླ་དང་པོའི་ཚེས་གཅིག་གི་ཞོགས་ཚོགས་སྐབས་བླ་བྲང་
ནས་འདུས་པ་ལ་ལོ་གསར་འབུལ། དབུ་ཆོས་ནས་ས་ཆོག་དང་རྡུལ་མཚོན་
237



མཆོད་བསྟོད། འདུས་པ་ནས་བླ་བྲང་ལ་ལོ་གསར་འབུལ། ཕྱི་དྲོ་གྲལ་འཛིན་
བྱས། ཉིན་ལྟར་ཆོ་ག་དང་ཆོས་སྤྱོད་ཁག་གི་གདངས་དབྱངས་གྲ་རྒྱས་དང་སྒྲུབ་
པོ་རྣམས་ཟབ་འཕྱོར་ལེགས་པར་བཞེས་ནས་དུས་སྟོན་གཙོ་བོ་ཞིག་ཡིན། སེར་
སྦྲེང་དང་བཅས་ཚེས་བཅུ་ལ་དཀྱིལ་འཁོར་ཆུར་སྦྱངས། འཆམ་དང་དུང་ཁ་
རྒྱང་གླིང་གསར་པ་རྣམས་འཆམ་ཡིག་སྒྲོག ཚེས་བཅུ་གཅིག་ནས་ཉིན་བདུན་
ལ་འཆམ་སྦྱངས། ཚེས་བཅོ་བརྒྱད་ལ་གསར་བུའི་དུང་རྒྱང་གླིང་དང་འཆམ་
བཅས་ལས་སྣེ་ཡོངས་ལ་རྒྱུག་སྤྲོད་འབུལ་ནས་ཆད་གཅོད་དང་གཟེངས་བསྟོད་
བྱ། །
རང་དགོན་དུ་སྔོན་སྒྲུབ་པའི་རྒྱལ་མཚན་འཛུགས་པའི་སྲོལ་ལས་དེ་ཙམ་
རྒྱུན་ཚོགས་གྲ་རྒྱས་དང་བསྲུང་ཟློག་ཁག་དེ་ཙམ་མེད་ཀྱང་། རྗེ་རིག་འཛིན་
ཆོས་ཀྱི་གྲགས་པའི་རང་རྣམ་ལས། གཞན་ཡང་གནས་སྐབས་དེ་རྣམས་སུ་རང་
སྲིད་ཉམས་དམའ་ཞིང་སོག་པོ་ཁ་དན་སོགས་བོད་སོག་ཀུན་གྱི་ཟ་རྒྱུ་འབྲི་གུང་
པར་བྱེད་པ་ཞིག་ཡོད་པས་ཟླ་བ་ངོ་རེ་བཞིན་འབྱེད་དཀྲུག་བསྐྲད་མནན་དྲག་པོ་
མངོན་སྤྱོད་ཀྱི་ལས་སྦྱོར་ཁོ་ནར་རྒྱབ་འཚོལ་དགོས་པ་ཞིག་ཡོད་ཅེས་གསུངས་པ་
ལྟར། རྒྱལ་དབང་རིན་ཆེན་ཕུན་ཚོགས་ནས་བཟུང་བཀའ་བརྒྱད་དར་ནས།།
རིམ་པར་འབྲི་གུང་པའི་ཆོས་བརྒྱུད་ཁག་རྣམས་ལ་དེ་དང་མཚུངས་པར་གཏོར་
བཟློག་ཁག་མང་པོ་འཛུགས་པའི་སྲོལ་དར། དེ་སྐབས་སུ་ཕྱོགས་ཁག་གི་དགོན་
པ་རྣམས་ཐུབ་བསྟན་ཡང་རི་སྒར་པའི་སྒྲིག་སྲོལ་དང་། ཆོས་ལུགས་བྱེད་སྒོ་
རྣམས་ཏིལ་ལ་ཏིལ་མར་ཚུལ་དུ་གནས་པ་ཡིན་ཏེ། དཔེར་ན་སྔོན་ཡང་རི་སྒར་
དུ་རྒན་མོས་ཞིང་ཕུལ་ནས་ཚོགས་གསེང་དུ་མ་ཎི་འདོན་པར་ཞུས་པས། ཚོགས་
དུས་རེའི་མཇུག་ཏུ་མ་ཎི་གསུངས་པ་དེ་ཡང་རང་དགོན་དུ་མ་ཉམས་རྒྱུན་གནས་
ཀྱིས་མཚོན་ཐུབ་པ་ཡིན་ལ། རང་རེ་ཆོས་བཞུགས་ཁག་ཡང་རི་སྒར་དུ་འགྲོ་
སྲོལ་ཡོད་པས་རྒྱུད་སྡེའི་ཕྱག་ལེན་སོགས་ལ་མཁས་པའི་གྲགས་ཅན་དབུ་མཛད་
238



མང་པོ་ཡོད་ངེས་ཀྱང་ལོ་རྒྱུས་མ་མཇལ། དེ་དང་གཅིག་མཚུངས་གསར་རྙིང་གི་
གར་འཆམ་དང་གཏོར་ཟློག་རྣམས་རིམ་པར་དར་ཞིང་ཟླ་བ་དང་པོའི་ནང་།
འགོམ་སོས་གཏོར་ཆེན་མོ་ཞེས་སྟོད་སྨད་ཀུན་ཏུ་གྲགས། ཚེས་ཉེར་གཅིག་ལ་
མཆོད་གཏོར་རྣམས་ བཞེངས། ཕྱི་དྲོ་ བཀའ་ བརྒྱུད་ཆབ་ རིལ་ནས་ རྔ་ བརྡ་
བཏང་ནས་གྲལ་འཛིན་བྱེད། ཚེས་ཉི་ ཤུ་བཞི་ལ་ཆུ་སྲིན་དང༌། ཉེར་ལྔ་ལ་
བཀའ་བརྒྱད་གཏོར་ཆེན། འཆམ་ཡིག་སྒྲོག བླ་བྲང་ནས་ཆར་ཅན་ཆུ་བོ་རྒྱུན་
འབབ་ཞེས་པ་གསུངས། དར་ཆེན་བསླངས་བ་དང་རབ་གནས་ཞུ། བསྲུང་
བའི་སྐབས་སུ་སྔ་དྲོ་མགོན་པོའི་དབུ་མཛད་ལ་བཀའ་འདྲི་ཞུ་རྒྱུ་དང༌། ཕྱི་དྲོ་
དང་ཟློག་པའི་སྐབས་སོགས་གཙོ་བོ་བཀའ་བརྒྱུད་དབུ་མཛད་ལ་བཀའ་བསྐོར་
ནས་ཇ་དང་ཚོགས་དུས་རྣམས་ཚོད་འཛིན་བྱ་དགོས། ཉིས་ ཤུ་བདུན་ཉིན་
གཏོར་མཇལ་ཞེས་ཟློག་གཞུང་སྐབས་རྒྱ་ཆེའི་དད་ལྡན་རྣམས་ཀྱིས་ཕྱི་ནང་རྟེན་
གསུམ་རྣམས་མཇལ་ཁ་ཞུས་ནས་འདྲེན་བྱེད་ཀྱི་ཡུལ་དུ་ངོ་མཚར་ཆེ་བར་འཛིན།
ཕྱི་དྲོ་སྒོ་དབྱེ་ལྟ་བུ། ཨ་ཙ་ར་དང་། ཛམ་སྒེར་དོན། ཨ་ཙ་རས་སོ་ནམ་ལས་ཀ་
ལྟ་བུ་རྟེན་འབྲེལ་འགའ་དང་། ཤཱ་བ་གཉིས། མ་ཧེ་གཉིས། བྱ་སེང་གཉིས་དེ་
ནས་གསེར་སྐྱེམས་ཕེབས། ཉི་ ཤུ་བརྒྱད་ཀྱི་ཐོ་རེངས་སུ་ ཨ་ཙ་ར་དང་། རྔ་
འཆམ། མགོན་པོ་སྒེར་དོན། བཀའ་སྲུང་སྒེར་དོན། ཨ་ཕྱིའི་སྒེར་དོན་སྐབས་
མི་ཚོགས་ཆེ་བར་ཟབ་འཕྱོར་དང་དགའ་གུས་དད་གསུམ་གྱི་སྤྲོ་བ་དང་བཅས་
མཇལ་ཁ་ཞུ་སྐབས་དད་ལྡན་མང་ཚོགས་རྣམས་ཀྱིས་འཕྲིན་བཅོལ་ཞུ། དེ་ནས་
རྣམ་སྲས་ སྒེར་དོན། ཞིང་སྐྱོང་ སྒེར་དོན། རྒྱལ་སྐྱོང་སྒེར་དོན། དེ་ནས་
འདོན་གོང་འོག་བཅས་གསར་མའི་གར་འཆམ་ཁག་རྗེ་འཕྲིན་ལས་བཟང་པོའི་
སྐུ་དུས་ནས་གྲ་རྒྱས་བྱུང་བ་ནས་བཟུང་དར་བ་ཡིན། ཉི་ཤུ་དགུ་ཉིན་གྱི་ཐོ་
རེངས་སུ་དབྱངས་པའི་དབུ་མཛད་ནས་འཆམ་གཏོར་གདན་འདིང་རྡུལ་མཚོན་
འབྲི། འཆམ་གཏོར་གདན་འདྲེན། དབྱངས་པའི་དབུ་མཛད་ནས་དྲང་སྲོང་
239



དམོད་རིང་རྒྱས་བསྡུས་གསུམ་ལ། སྒོ་མ་བཞིས་ཉ་བོ་མགོན་པོ་ཁང་ནས་ཚུགས་
གསུམ་དང་བཅས་གླིང་དུ་མར་འཁྱེར། ཨ་ཙ་ར། ཛམ་གཉིས་དང་རྩེད་སྣ།
འགོ་བརྙན་བཞིའི་རྩལ་མཆོངས། མ་ཧེ་སྒེར་དོན། ཆེ་མཆོག་སྒེར་དོན། ཞྭ་
ནག་བརྒྱད། ཟོར་འཆམ། རྒན་ཁོག་གཉིས། འཆམ་རྩ། སྒྲལ་འཆམ། རླུང་
ནག་འཚུབས་མ་བཅས་མཇུག་བསྡུ། དེ་ནས་གཏོར་ཁག་རྣམས་ཀྱིས་གཏོར་
ཆེན་ཁག་གླིང་དུ་གདན་དྲངས་ནས། ཤིན་ཏུ་འཁྲུག་ཆ་དོད་ལ་སྐྱེ་གཡའ་ཞིང་
འཇིག་ཞུམ་པ་ཞིག་ཡོད། དད་ལྡན་ཀུན་གྱི་མཇལ་ ཁ་ ཕེབས་མཁན་ཤིན་ཏུ་
མང་། གནམ་གང་ལ་སྔ་དྲོ་སོ་སོའི་གཏང་རག་དང་། ཡོ་ཆས་རྣམས་བསྡུ་ཉར་
བྱ། ཕྱི་དྲོ་ཚེ་ དབང་ གནང་། འདི་ ནི་ བསད་ ཟློག་ གི་ སྒྲུབ་ རིམ་ ཡིན་ ཞེས་
གསུངས། དགོང་མོ་ཆོས་ ཁྲིམས་ གཉིས་ ནས་ གྲྭ་ ཤག་ ཏུ་ ཕེབས་ནས་ ཁྲིམས་
བསྡོམ། དེ་ནས་ཟླ་བ་གཉིས་པའི་ཚེས་གསུམ་ནས་བཅུ་བར་ཀུན་རིག ཚེས་
བརྒྱུད་ལ་ཀུན་རིག་བཞི་པ་དང་། ཚེས་དགུ་ལ་ལྔ་པ། བཅུ་ལ་བཀའ་དབང་
བཅས་གནང་། དབུ་ཆོས་ནས་འདུས་གྲྭ་ཡོངས་རྫོགས་བློ་འཛིན་ རྒྱུག་ལེན།
འདོན་ཕོག་སྤྲོད། དབུ་ཁྲི་པ་གསར་སྐོས་བློ་འཛིན་དང་འདོན་དབྱངས་རྣམས་
འགོམ་བླར་རྒྱུག་འབུལ། མ་ཎི་སྒྲུབ་པ་ཉིན་བདུན་ནས་ཟླ་བ་གཅིག་བར་རིམ་
པར་འཕར་བ་དང་། ཉིན་མཚན་ཆད་མེད་མཇུག་ཏུ་བཀའ་དབང་དང༌། ལོ་
གསུམ་རེར་དབང་ཆེན་ཐེངས་རེ་བཅས་ཡིན། དེའི་སྐབས་སུ་ཚེས་ཆ་བཟང༌
བའི་ཉིན་འགོམ་བླ་བྲང་དང་ལས་སྣེ་བཅས་བཀའ་གྲོས་མཛད་ནས་རང་བབས་
ལས་ཀའི་བཀོད་སྒྲིག་གི་སྲུང་འདུད་ཇ་ཐུན་བདུན་པར་གནང༌། དེ་རྗེས་གཟའ་
ཚེས་སྐར་གསུམ་བཟང་བའི་དུར་དེར་དབུ་ཆོས་གསར་པ་ཁྲི་འདོན་བྱེད་རྒྱུ་ཡིན་
པས། སྔ་ཉིན་མཆོད་ཁང་ཁག་ལ་མཆོད་མཇལ་དང་། བཅའ་ཡིག་འགོམ་བླ་
བྲང་ནས་རྩེ་གཟིམ་ཆུང་དུ་གདན་འདྲེན། དབུ་ཆོས་ཁྲི་འདོན་གྱི་ཉིན་དེར་དང་
པོ་རྒྱུན་ཕྱག་སོགས་ཚོགས་ཐེངས་གཉིས་པ་ཚོགས་ནས་ཐུན་མཚམས་བཟང་
240



པོར། དབུ་ཆོས་རྣམས་ཕྱོགས་གཙང་དུ་ཞལ་གཟིགས་ནས་གདན་འདྲེན་ཞུ།
འདུ་ཁང་དུ་མཆོད་མཇལ་ཞུས་ནས་གྲལ་ལ་བཞུགས། བསྟོད་པ་ཉི་ཤུ་མས་དབུ་
བསྐུལ་ནས་འགོམ་བླ་བྲང་ནས་བཅའ་ཡིག་སྒྲོག དབུ་ཆོས་གསར་པ་རྣམས་བླ་
བྲང་ཁག་དང་ལས་སྣེ་སོགས་ནས་ཇ་འདྲེན་ཞུས་པ་ལྟར་ཕེབས། དབུ་ཆོས་
གསར་པས་འདོན་ཕོག་སྤྲོད་རྒྱུ་དང་། ཆད་གཅོད་བྱ་དགའ་བཅས་བྱེད་དགོས།
ཚེས་ཉི་ཤུ་ལ་བཛྲ་སྒྲུབ་པའི་ས་ཆོག་དང་འཁོར་ཆེན་སྐར་མེ། ཕྱི་དྲོ་གྲལ་འཛིན་
བྱ། ཟླ་བ་བཞི་པའི་ཚེས་བཅུ་ལ་བཀའ་དབང་། བཅུ་གསུམ་ནས་སེར་སྐྱ་ཕོ་མོ་
གང་བཞུགས་ཆོག་པའི་སྨྱུང་གནས། ཚེས་བཅུ་དྲུག་ཞོགས་པར་གྲོལ། གཙུག་
དགུ་ཆེན་མོ་སྔོན་ཉིན་བདུན། ཉིན་དང་པོར་ཞལ་ངོ་ཁྲི་པ་ནས་ཚོགས་གཏམ་
ཞེས་ལུགས་གཉིས་ཀྱི་བསླབ་བྱ་རྒྱས་པ་གནང་ཞིང༌། དུང་པ་གཉིས་སོགས་ཟབ་
འཕྱོར་གང་རྒྱས། གཙུག་དགུ་འདི་སྐྱབས་མགོན་(པདྨའི་རྒྱལ་མཚན་མཆོག་)
གྱི་དགོངས་རྫོགས་ཡིན་ཞེས་གང་རྒྱས་གཏོང་སྲོལ་ཡོད། ཚེས་ཉི་ ཤུ་ལྔ་ནས་
བསྐང་བཤགས་ཉིན་བཅུ་གཅིག་ཚོགས་ནས་ལྔ་པའི་ཚེས་དྲུག་ལ་བཀའ་དབང་།
ཚེས་བདུན་ནས་ བཀའ་འགྱུར་དག་ འདོན་ཚར་གཉིས་ དང༌། རྙིང་ མ་ རྒྱུད་
འབུམ་ཉིན་བདུན། ཚེས་བཅོ་ལྔ་ནས་ཨ་ཕྱིའི་བསྐང་འདོས་ཆེན་མོ་ཚོགས་ནས་
བསྐང་གྲལ་པ་རྣམས་ཚོགས་ལ་ཕེབས་དགོས། ཉིན་བརྒྱད་པར་བསྐྱང་འདོས་
འབུལ། ལོ་ཏོག་དང་ཆར་ཆུ་བཟང་ཕྱིར་ ཉི་ ཤར་ མདོར་རྒྱ་ནག་ཆུ་འཁོར་
འཛུགས་རྒྱུ་དང་། ལོ་གཏོར་འགོ་འཛུགས་ནས་དབྱར་ཞག་དོན་ལྔ་བར་ཆད་
མེད་གཏོང་དགོས། ཉི་ཤུ་གསུམ་ཉིན་རབ་གནས་དང༌། དགོན་གྱི་རྟེན་གསུམ་
ཕྱི་ནང་ཚང་མར་ཁྲུས་གསོལ་དང་རབ་གནས་བཅས་བྱེད། ཉི་ ཤུ་ལྔ་ནས་སྤྱི་
གསོ་བཅུ་གཉིས་གྱིས་མགོན་ཁང་དུ་གཡང་བསྐྱོབ་ནོར་བུ་མཆོག་རྒྱལ་ཚོགས་
ནས་གཡང་བསྐོར་བྱེད། དེ་ཉིན་རྡོར་དབྱིངས་སུ་འབུམ་ཆེན་སྡེ་ལྔ་དག་སྒྲོག་
ཞལ་ངོ་གྲལ་པ་ནས་ཆུ་གཏོར་དང་བརྒྱད་སྟོང་གསུངས་དགོས། ལྟུང་བཤགས་
241



ཆོ་ག་ཉིན་གསུམ། ཚེས་བརྒྱད་ལ་རྣམ་རྒྱལ་སྟོང་མཆོད་ཉིན་གཉིས། ཚེས་བཅུ་
ལ་སྒྲོལ་ཆོག ཚེས་བཅུ་གསུམ་ལ་དབྱར་བསང་བཏང་ནས་འདུས་པ་མང་ཆེ་
ངོས་དབྱར་འབྲོག་ཞེས་སོ་སོའི་ཕ་ཡུལ་དུ་ཕེབས། དྲུག་པའི་ཚེས་བཅོ་ལྔ་ནས་
དབུ་ཆོས་བཞིས་གཙོས་པས་དགེ་སློང་བཅུ་དབྱར་གནས་བཞུགས། སྔོན་དུས་
སུ་ཚོགས་བླ་ནས་དམ་ཆོས་དགོངས་གཅིག་སོགས་ཁྲིད་སྲོལ་ཡོད་པ་འདྲ་ཡང་ད་
ལྟ་དག་སྒྲོག་ལྟ་བུ་དང་། ཉིན་ལྟར་གནས་བརྟན་ཕྱག་མཆོད། དེ་མིན་རང་
ལུགས་ཆོ་ག་ཁག་རེས་མོས་ལྟར་གསུངས། དགོན་ནང་དུ་འདུལ་གཞུང་ལྟར་
བུད་མེད་ནི་དགོན་དུ་འགྲོ་མི་ཆོག་པ་མ་གཏོགས་སེར་སྐྱ་མཆོག་དམན་སུ་ཞིག་
ཡིན་ཀྱང་དབྱར་བདག་བླ་མ་དང་སྟོབས་པོ་ལ་དགོངས་ཞུ་བརྒྱུད་དགོས། ཟླ་བ་
བདུན་པའི་ཉི་ཤུ་དགུ་ལ་དགག་དབྱེ་བྱས་ནས་དབྱར་ཤིང་བསྡུ། རྒྱང་གྲགས་
གཅིག་གི་སར་ཕྱིན་ནས་གནམ་གང་ལ་བླ་མཆོད། ཚེས་གཅིག་ལ་བསང་གསོལ།
ཚེས་གཉིས་ལ་ཛམ་དཀར་གཡང་བསྐྱོབ་བཅས་བྱེད། དེའི་རིང་ལ་འདུས་པ་
རྣམས་དབྱར་འབྲོག་འདུས་ནས་དབྱར་སྐྱིད་རྩེད་རིགས་མང་པོ་རྩེ་སྲོལ་མཆིས།
སྟོན་དུས་སུ་དམིགས་གསལ་སྒྲུབ་མཆོད་གང་ཡང་མེད་ཀྱང་། དད་ལྡན་རྣམས་
ཀྱིས་ཤི་གསོན་དགེ་རྩེར་རྐྱེན་ སེལ་དང་གཉེན་བཀུར་ཉིན་ཚོགས་གང་བྱུང་
རྣམས་ཚོགས་སྲོལ་མཆིས། ཟླ་བ་དགུ་པའི་ཉི་ཤུའི་གཉིས་ཀྱི་ལྷ་བབས་དུས་ཆེན་
ལ་ཚོགས་དུས་གཉིས་དང༌། འདུས་པ་ཡོངས་ནས་གཙུག་ལག་ཁང་ལ་སྐུ་དཀར་
གསོལ། ཉི་ཤུ་དགུ་ལ་དགུན་བསང་འབུལ་ཞིང་དགུན་འབྲོག་གྲོལ། ཟླ་བ་བཅུ་
གཅིག་ཚེས་ཉི་ཤུ་ནང་དགུ་ཆུང་ཞེས་ཁྲོ་བཅུའི་གཏོར་ཁག་སྤྱི་ལྟར་ཚོགས་ནས་
ཉེར་དགུ་ལ་གཏོར་རྫོགས་བཅས་ཡིན། ཟླ་བ་བཅུ་གཉིས་ཀྱི་ཉི་ཤུའི་ནང་དུ་
དབུ་ཆོས་བཞིས་དབུ་ཁྲི་པའི་འདོན་རྒྱུག་ཆ་ཚང་ལེན། དེ་ལྟར་ལོ་འཁོར་སྒྲུབ་
མཆོད་ཁག་གི་རིམ་པ་རགས་བསྡུས་ཙམ་ཞིག་བྲིས་པའོ།
ཟླ་རེའི་དུས་མཆོད་ཁག ཟླ་རིམ་ལྟར་ཉ་སྟོང་གཉིས་ལ་གསོ་སྦྱོང་དང་།
242



ཚེས་གསུམ་དང་བཅོ་བརྒྱད་སུམ་ ཅུ་ལ་བདེ་མཆོག ཚེས་བརྒྱད་དང་ཉི་ ཤུ་
གསུམ་ལ་བླ་མ་མཆོད་པ། ཚེས་བཅོ་ལྔ་དང་བཅུ་གཉིས། ཉི་ཤུ་ལྔ་ལ་འདུ་ཁང་
དུ་ཞི་ཁྲོ། ཉི་ཤུ་ལྔ་ལ་གདན་རབས་ཁང་དུ་བཀའ་བརྒྱད། ཚེས་བཅུ་ལ་ཁྲོ་བཅུ།
སྲུང་མ་ཁང་དུ་པད་ལྗོན། ཚེས་བཅུ་གསུམ་དང་བཅུ་བཞི་ལ་ཀུན་རིག ཚེས་
བཅོ་ལྔ་ལ་གུར་དྲག ཚེས་བཅུ་དྲུག་དང་ཉི་ཤུ་ཐམ་པ། ཉི་ཤུ་དགུ་ལ་གཙུག་
དགུ། ཚེས་བཅུ་དགུ་དབུ་ཁྲི་པའི་བསྐང་གསོ། གདན་རབས་ཁང་དུ་གཤིན་རྗེ་
བཅས་ཟླ་རིམ་ལྟར་ཆག་མེད་གསུངས་དགོས། །
འགོམ་བླ་བྲང་། འགོམ་བླ་ བྲང་ ཞེས་ པ་འབྲི་གུང་སྐྱབས་མགོན་རྣམ་
གཉིས་ནས་བསྐོ་བཞག་མཛད། འབྲི་གུང་བུ་སློབ་སུམ་བཅུ་ཞེས་པ་ཚང་མ་ལོ་
གསུམ་རེ་བཞུགས་དགོས། དེ་ནི་རང་དགོན་གྱི་ཆོས་སྲིད་གཉིས་ཀྱི་དོ་དམ་དང་
ཡར་རྒྱས་གཏོང་མཁན་ཞིག་ཡིན། སྔོན་དུས་སུ་འབྲི་ཐེལ་དང་འབྲི་རྫོང་ནས་
ཆོས་བརྒྱུད་ཁག་ལ་གདན་སའི་ཁྲི་འཛིན་དང་། རི་ཁྲོད་ཁག་ལ་རྡོར་འཛིན་
ཞེས་བླ་གྲྭ་གང་རུང་ཞིག་རང་ལུགས་རྐང་འཕེལ་བ་རེ་གཏོང་སྲོལ་བྱུང་ཞིང༌།
ཉེ་ཆར་དུ་འབྲི་གུང་ཐེལ། ཡང་རི་སྒར། འགོམ་དགོན་པ་གསུམ་ལ་བུ་སློབ་
རེས་མོས་ལྟར་ལོ་གསུམ་རེ། ཐེལ་བླ། སྒར་བླ། འགོམ་བླ་ཞེས་དགོན་པ་
རྣམས་ལ་གཏོང་སྒོ་གང་འཚམ་རེ་འབུལ་དགོས་པ་དང༌། འགོམ་བླ་ནི་རང་
ལུགས་ཆོས་བརྒྱུད་ཁག་གི་དབང་ལུང་ཁྲིད་གསུམ་དང་རྒྱུད་སྡེ་ཁག་གི་རྡོར་སློབ།
སྒྲུབ་མཆོད་ཁག་ལ་ཚོགས་དབུར་བཞུགས་ནས་བཀའ་དབང་དང༌། ཉིན་ལྟར་
ཚོགས་དུས་གསུམ་པ་ནས་བདུན་པ་བར་ཕེབས་དགོས། བླ་བྲང་ནས་རྩེ་གཟིམ་
ཆུང་མར་མེ་ཡོན་ཆབ་སོགས་གཟིགས་དགོས་པ་དང་། རྩེ་རྒྱལ་མཚན་དང་།
ཐང་དར། ལོ་གསར་བཅས་གཏོང་བ་དང༌། དགུ་གཏོར་སྐབས་བཀའ་བརྒྱུད་
ཀྱི་རྡོར་སློབ་མཛད་དགོས། ཕྱོགས་ཕེབས་ སྐབས་ སྡེ་ དུད་རྣམས་ཀྱིས་དད་
འབུལ་ཕུད་ཉིན་མར་དང་ཉིན་ཕྱུར་རེ་འབུལ་དགོས། འགོམ་བླའི་འོག་ཏུ་སྡེ་པ་
243



དང་བླ་མཁྱེན་གཉེར་ཕྱག་མཛོད། ཐབ་བསུ་མགྲོན་གཉེར་བཅས་ཡོད། སྤྱི་ལོ་
༡༦༡༣ རབ་བྱུང་བཅུ་པའི་ཆུ་གླང་ལོར་འགོམ་དགོན་ཁྱུང་རིའི་ཀླད་དུ་སྤོས་
ནས་གདན་སའི་ཁྲི་འཛིན་རིམ་བྱོན་གྱི་མཚན་རྣམས་བཀའ་འབུམ་དང་རྣམ་
ཐར་དུ་བཞུགས་པ་ནི། སྐྱབས་མགོན་རིག་འཛིན་ཆོས་ཀྱི་གྲགས་པ། རོང་འདོ་
ཁྲི་ཆེན་བླ་མ་ཤཱཀྱ་རིན་ཆེན། བེ་རུ་རྟོགས་ལྡན། བླ་མ་རིན་ཆེན་ཚུལ་ཁྲིམས།
ཐུགས་སྲས་ནོར་བུ། ཆེ་རྒྱུད་སྐུ་སྐྱེ། རོང་མདོ་མཁས་བཙུན། བླ་མ་ནོར་བུ་སྐུ་
སྐྱེ། བརྒྱད་ར་སྐུ་སྐྱེ་ཆོས་ཀྱི་དབང་ཕྱུག རྒྱལ་སྲས་འཕྲིན་ལས་ཚེ་བདག བླ་
མ་ཚུལ་ཁྲིམས་ཟླ་བ། ཞོགས་པ་ཆོས་དབང་གྲགས་པ། བ་ལོག་མཁྱེན་བརྩེའི་
དབང་ཕྱུག རི་དབང་སྐུ་སྐྱེ། རང་གྲོལ་སྐུ་སྐྱེ། རོག་མདོ་སྐུ་སྐྱེ། རྒྱལ་སྲས་སྐུ་
སྐྱེ། ལྕང་ལོ་མཁན་སྤྲུལ། དུང་དཀར་མཁན་སྤྲུལ། རི་དབང་མཁན་སྤྲུལ།
ཆེ་རྒྱུད་མཁན་སྤྲུལ། ཡོངས་འཛིན་བརྒྱད་ར་ཁྲི་ཆེན། རང་གྲོལ་མཁན་སྤྲུལ།
སྤྱི་དཀར་ མཁན་སྤྲུལ། སོག་ མཁན་སྤྲུལ། རི་དབང་ དཀོན་ མཆོག་བསྟན་
འཛིན་བཅས་བཞུགས། སྤྱི་ལོ་ ༡༩༦༠ ལྕགས་བྱི་ལོར་དམངས་ གཙོ་ བཅོས་
བསྒྱུར་ཚུགས་ནས་ མཁན་ སྤྲུལ་ཕེབས་པའི་སྲོལ་དང་འགོམ་བླ་བྲང་ཞེས་པ་
སྐབས་ཤིག་མེད་པར་གྱུར། །
འགོམསྡེ་པ། སྡེ་པ་ནི་འགོམ་བླའི་འོག་གི་སྲིད་དོན་བྱ་བ་སྒྲུབ་མཁན་
ཞིག་ཡིན་ཏེ། ཕག་གྲུའི་སྐབས་དང་། དགའ་ལྡན་སྲིད་གཞུང་གི་སྐབས་སུ་སྡེ་
སྲིད་ཅེས་པ་དང༌། འབྲི་གུང་དུ་སྒོམ་པ་ཞེས་པ་རྣམས་དོན་གཅིག་མིང་གི་རྣམ་
གྲངས་ཤིག་ཡིན། འགོམ་སྡེ་པ་ནི་རང་དགོན་གྱི་ཆོས་བརྒྱུད་རྣམས་མི་ཉམས་
པར་དར་སྤེལ་གཏོང་བའི་ཐབས་ཤེས་དང་། དགོན་པའི་སྒྲིག་སྲོལ་ལམ་ལུགས་
ལ་བལྟ་སྐུལ། སྡེ་ཚོ་ཕན་ཚུན་བར་དོན་རྐྱེན་ལ་ཐུགས་འགན་བཞེས་རྒྱུ། དེ་
མིན་ཕྱི་ནང་དོན་རྐྱེན་གང་བྱུང་ལ་ཚོད་འཛིན་དང་ཐག་གཅོད་བྱ་རྒྱུ། འགོམ་
ལས་སྣེ་བཅུ་གཅིག་འཛོམས་སྐབས་སྟག་གདན་གྱི་ཐོབ་ཐང་བཅས་ཡོད།
244



བན་དཔོན་རྣམ་གཉིས། བན་དཔོན་ནི་འདུས་གྲྭ་ཡོངས་ཀྱི་དཔོན་དང༌།
རང་དགོན་གྱི་སྤྱི་ནོར་ལ་བདག་སྐྱོང་། རྗེས་སུ་གང་དགོས་སྒྲིག་སྲོལ་དང་གང་
སྤྱིའི་ཐོག་ལ་བལྟ་རྟོག་བྱེད་མཁན་ཞིག་ཡིན། གཙོ་བོ་ནམ་རྒྱུན་ཕྱག་ལས་སྤྱི་
གསོ་ཁག་ལ་བརྗེ་འཐེན་དང་རྩིས་ལེན་རྩིས་སྤྲོད་ལས་ཀ་བྱེད་དགོས་ལ། འགོམ་
བླ་བྲང་གི་སྡེ་པའི་གཞོགས་འདེགས་ཞུ་རྒྱུ་བཅས་ཡིན། བླ་བྲང་སྡེ་པ་དང་བན་
དབོན་བཅས་ལ་རྩེ་དྲུང་གི་ཐོབ་ཐང་ཡོད་པས། ཆགས་རི་ཆགས་གཟན། ཕུར་
ཤུབས་ཅན་དང༌། ཆབ་རིལ། ཀོ་ལྷམ་དང་ཟམ་ཆེན་སོགས་ཐོབ་ཐང་ཆ་ཚང་
ཡོད། དགོན་འདི་སྔར་དུས་ཁྲིམས་སྒོ་རང་བཙན་དང༌། བཀའ་གཏན་བཙན་
པས་གཞུང་དཔོན་འགའ་ཕེབས་སྐབས་ལུང་ཕྱོགས་འགའ་ལ་དེ་འདྲ་བཀའ་
གཏན་ཡོང་བ་ཟེར་ཧ་ལས།།
ལསསྣེ་བཅུ་གཅིག རང་དགོན་གྱི་གྲྭ་པ་རྣམས་ཀྱི་གྲོང་ཁུང་ནས་ཡིན་
དགོས་ལ། གྲོང་ཁུང་གི་འདུས་ པའི་ལས་དོན་དང༌། དགོན་གཞུང་གི་ གལ་
ཆེའི་ལས་རིགས་ཁག་གི་བཀའ་གྲོས་ལ་ཕེབས་ཐུབ་པ་བྱ་དགོས། །
ཚོགས་བླ། ཚོགས་བླ་ནི་གཙོ་བོ་འགོམ་བླའམ་སྤྲུལ་ སྐུའི་སྐུ་ཚབ་དང་།
ནམ་རྒྱུན་རྒྱུན་ཚོགས་ ཁག་ལ་ཕེབས་དགོས། བླ་མ་ མ་ བཞུགས་ སྐབས་ཆོས་
ཕྱོགས་ཀྱི་འགན་ཡོངས་རྫོགས་སྒྲུབ་དགོས། དེ་ནི་རྩ་བའི་ཆ་ནས་རང་ལུགས་ཀྱི་
ཆོས་རྒྱུན་ཁག་གི་དབང་ལུང་ཁྲིད་གསུམ་དང་ལྡན་ལ། ལྷག་ཏུ་ཕྱག་ཆེན་ཆོས་
དྲུག་ལ་མྱོང་བ་ཐོན་པ། དགོན་སྤྱིའི་ཐོན་སྒོ་ཡོངས་རྫོགས་ཐོན་པ་ཞིག་ཡིན་
དགོས་པ་དང་ལོ་གསུམ་རེར་བཞུགས་དགོས། །
དབུ་ཁྲི་པ། དབུ་མཛད་ནི་ཆོ་ག་ཆོས་སྤྱོད་ཁག་གི་དབུ་འདྲེན་མཁན་དང་
རྐང་བཟུང་མཁན་ཞིག་ཡིན། རང་དགོན་པའི་དབུ་མཛད་ལ་བློ་འཛིན། ཆོས་
སྤྱོད། ཞི་ཁྲོ་ཡང་ཟབ། བསྐང་གསོ། ཀུན་རིག བདེ་མཆོག གཙུག་དགུ།
ཆོ་ག་ཆོས་སྤྱོད་ཁག་གི་འདོན་དབྱངས་ཁག་བརྒྱ་ལྷག་ཙམ་བཅས་དང་སྡོམ་བློ་
245



འཛིན་ཤོག་གྲངས་ཆིག་སྟོང་ཙམ་བློ་ལ་ངག་དགོས། དེ་རྣམས་མིང་ཙམ་མ་ཡིན་
པར་རང་སྐྱ་འཕེར་བ། རྗེ་གོང་མ་རྣམས་ཀྱི་ཕྱག་ལེན་དང་ཞལ་རྒྱུན་མན་ངག་
རྣམས་མ་ ཉམས་ པ་ རང་ལུགས་ཀྱི་འབུད་བརྡུང་དཀྲོལ་ གསུམ། གར་ཐིག་
དབྱངས་གསུམ། མཆོད་བཟོ་དཀར་རྒྱན་སོགས་ལ་མཁས་དགོས། ཟླ་བ་བཅུ་
གཉིས་པའི་ནང་དུ་དབུ་ཆོས་རྣམས་ཀྱི་མདུན་ལ་རྒྱུག་སྤྲོད་འབུལ་བ་དང་། ཟླ་
བ་གཉིས་པའི་ཚེས་བཅུ་གཅིག་ལ་འགོམ་བླ་བྲང་དུ་རྒྱུག་སྤྲོད་འབུལ་དགོས། རྩ་
བའི་ཆ་ནས་དབུ་མཛད་ལོ་གསུམ་རེ་ཡིན་ཀྱང་། དབུ་གསར་འགའ་བྱུང་ན་ལོ་
རེ་ལས་མི་མཛད་པར་རྗེས་སུ་ཡང་བསྐྱར་ལན་གཉིས་འགྲོ་དགོས། དབུ་མཛད་
ལ་སྤྱི་པ་ལོ་གསུམ་རེ་ཆག་ཡང་གཏོང་དགོས། རང་དགོན་པའི་ལོ་ལྟར་སྒྲུབ་
མཆོད་ཁག་དང༌། ཉིན་ལྟར་དུང་ཡོན། འདོན་བསྐུལ་རྣམས་ཞིབ་ཅིང་ཕྲ་བ་
གསུང་རྒྱུ་དང༌། ཉི་ནུབ་ལ་དགོང་འདོན་བཅས་གང་དགོས་ལ་ཕེབས་དགོས་པ་
དང་ཕྱི་ལོག་ལ་གང་བྱུང་ཕེབས་མི་ཆོག །
ཞལ་ངོ་རྣམ་གཉིས། ཆོས་ཁྲིམས་པའམ་ཞལ་ངོ་ཁྲི་པ་ནི་འདུལ་ཁྲིམས་
ཉིས་བརྒྱ་ལྔ་བཅུ་དང་རང་དགོན་པའི་བཅའ་ཡིག་གཙོའི་ཁྲིམས་སྲོལ་ཁག་གི་
དབྱེ་མཚམས་ལེགས་པར་ཤེས་ཤིང་། ལེགས་སྤེལ་ཉེས་འགོག་གི་ནུས་པ་དང་
ལྡན་དགོས། ཐོན་སྒོ་ནི། སྤྱི་གསོ་ལོ་དགུ་དང༌། དཀོར་གཉེར་ནས་རིམ་པར་
ཆོས་ཁྲིམས་པའི་ལས་ཐོག་ བར་ཏུ་སླེབས་པ་ལས། གང་འདོད་བསྐོ་མི་ཉན།
ཞལ་ངོ་གྲལ་པ་ནི་གོང་དང་གཅིག་མཚུངས་ཡིན་པ་དང་། རྩ་བའི་ཆ་ནས་
འདོན་ཡོན་ཅུང་དྲགས་པ་རེ་ཡིན་དགོས། སྔོན་དུས་སུ་ཆོས་ཁྲིམས་པ་གཉིས་
ཀྱིས། དགུང་ལོ་ཉེར་ལྔ་མ་སླེབས་པ་དང༌། བསྐང་གསོ་རྒྱུག་འཕྲོད་མ་ཐུབ་
པའི་བན་ཆུང་གསར་བུ་ཡན་ལ་ཉིན་དགུང་ལ་བརྡ་དག་སྙན་གསུམ་དང་། ཆོ་
ག་ཆོས་སྤྱོད་བློ་འཛིན་བྱ་རྒྱུ། དགོང་མོ་འདོན་རྭར་རྒྱུད་ལ་བྱིན་གྱི་རློབས་ཕྱིར་
གདན་རབས་གསོལ་འདེབས་མཇུག་བློ་འཛིན་གཙོས་རྒྱུག་སྤྲོད་བྱེད་རྒྱུ་བཅས་
246



ཡིན་ཀྱང་། ཕྱིས་སུ་ཉིན་དགུང་ལ་གང་ཡིན་མེད་པའི་ཤོག་བུ་རེ་ཀློག་པ་དང་།
དགོང་མོ་འདོན་རྭ་ཞེས་བླ་མའི་ཞབས་བརྟན་མང་པོ་ཞིག་དར་བ་ཡིན། ཚོགས་
ཆེན་ཞལ་ངོ་ནི་ཕྱི་ལོག་ཏུ་ཕེབས་རྒྱུ་ཉུང་ཙམ་བྱས་ནས་དགོན་པའི་ནང་ལོག་ལ་
བཞུགས་དགོས་པ་དང༌། མཚན་མོ་གྲྭ་ཤག་རྣམས་སུ་སློབ་གཉེར་མི་བྱེད་པར་
ཕན་ཚུན་འདུ་འཛོམས་བྱས་ནས་ལོང་གཏམ་སྨྲ་བ་ དང་། ཚུལ་མིན་བྱ་བ་
རིགས་ལ་བཀག་འགོག་བྱེད་རྒྱུ་བཅས་ཡིན།
རབ་བྱུང་བཅུ་བདུན་
ལོ་རྟགས་འབྱུང་ཁམས
འགོམ་བླ་
། མཁན་པོ་
ཚོགས་བླ་
དབུ་མཛད་
ཞལ་ངོ་ཁྲི་པ་
གྲུལ་པ་
1991/
ལྕགས་ལུག་ ་
[992
ཆུ་སྤྲེལ་
1993
རི་དབང་དཀོག་ གྲུབ་དབང་། དབུ་བསྟན་པ་ གྲུབ་དབང་དཀོག་ སྤུ་ཐི་དཀྲོག་ བེ་ཅག་བསྟན་
བསྟན་འཛིན་ དཀོགོ་ཆོས་བཟང དོར་རྒྱུས་
ཆོས་བཟུང་
རྒྱལ་མཚན་
སོག་རུ་དབུ་མཛད་ དབུ་དཀོག་ དཀོག་བསྟན་འཛིན་| དབུ་དཀོག་བསྟན་
དེཀོག་ལྷ་སྲུང་ བན་དར་ འགྱུར་མེད་ [འཛིན་བསམ་གཏན་
དཀོག་བསྟན་འཛིན་| དབུ་དཀོག་བསྟན་ | དབུ་དཀོག་བསྟན་ དབུ་དཀོག་
འགྲོ་འདུལ་འཛིན་བསམ་གཏན་ འཛིན་ལྷུན་གྲུབ་ བསྟན་དར་
དབུ་དཀོག་བསྟན་ དཀོག་ཆོས་
དབུ་དཀྲོག་
འཛིན་བསམ་གཏན་
མཐོར་ཕྱིན་
དཀོག་བསྟན་ | དཀོག་བསྟན་
མཐོར་ཕྱིན་ འཛིན་ཤེས་རབ་ | འཛིན་རབ་བརྟན་
1994
ཤིང་ཁྱི་
1995
ཤིང་ཕག་
དབུ་དཀློག་
1996
དཆོག་བསྟན་འཛིན་ དབྱུ་དཀོག་བསྟན་
མེ་བྱི་
དུཀོག་བསྟན་
འཛིན་རྒྱལ་མཚན་
དཀློག་བསྟན་འཛིན་
འཛིན་འཕེལ་དར་
ཆོས་དབྱིངས་
1997
མེ་གླང་
དབུ་དུཀོག་བསྟན་ | དབྱ་དཀོག་བསྟན་ དཀོག་བསྟན་འཛིན་
འཛིན་ཆོས་དབྱིངས་| འཛིན་འཐེལ་དར་ ཕུན་ཚོགས་
199ནས་སྟག་
1994
ས་ཡོས་
དབུ་དཀྲོག་
མཐར་ཕྱིན
དཀོན་མཆོག་
རིན་ཆེན་ད ཀོག་བསྟན་འཛིན་
2004
ལྕགས་འབྲུག་
དབུ་དཀློག་བསྟན་དཀོག་བསྟན་འཛིན་དཀོན་མཆོག་བསྟན་
འཛིན་ཤེས་རབ་། བསོད་ནམས་ | འཛིན་དགེ་ལེགས་
247



2001
ལྕགས་སྦྲུལ་
དབུ་དཀོག་བསྟན་ |དཀོག་བསྟན་འཛིན་| དབུ་དཀོག་བསྟན་
འཛིན་དགེ་ལེགས | བརྩོན་འགྲུས། འཛིན་ཤེས་རབ་
200aཚུ་རྟ
དབུ་དཀོག་
བསྟན་དར་
དབུ་དཀོག་བསྟན་ |དཀོག་བསྟན་འཛིན་
འཛིན་རིབ་རྒྱུས་། ཚུལ་ཁྲིམས་ཆེ་
དཀོག་བསྟན་
དོན་ཚུལ་ཁྲིམས་
E004ཆུ་ལུག་
དབུ་དཀོག་བསྟིན་ དབུ་དཀོག་བསྟན་ | དབུ་དཀོག་བསྟན་
ཚུལ་ཁྲིམས་ | འཛིན་རབ་རྒྱས་ འཛིན་དར་རྒྱས་
2004
ཤིང་སྤྲེལ་
དབུ་དཀོག་བསྟན་ དཀོན་མཆོག་བསྟན་
འཛིན་དར་རྒྱས་| འཛིན་དོན་གྲུབ་
དཀོག་བསྟན་
འཛིན་བཟང་པོ་
དབུདཆོག་བསྟན་དབུདཀག་བསྟན
Boos
ཤི
ང་བྱ་
ད ཀD་སྟོནEFFF-དཀག་བསྟན་འཛིན་
འཛིན་བསམ་གཏན་ བརྩོན་འགྲུས་
དཀོག་བཟོད་པ་
ཆོ ས་འཕེལ་
E0O6
མེ་ཁྱི་
དབུ་དཀོག་བསྟན་དཀོག་བསྟན་འཛིན་| དཀོག་བསྟན་
འཛིན་ཆོས་འཕེལ་མཆོག་རྒྱལ Lའཛིན་རྣམ་དག་
po07
མེ་ཕག་
དབུ་དཀོག་བསྟན་ དཀོག་བསྟན་འཛིན་དཀོག་བསྟན་འཛིན་
འཛིན་རྣམ་དག མཆོག་གྲུབ་ སྙི ང་པོ
ཆབར་བ། ཆབ་ར་བ་ནི་འདུ་ཁང་ཕྱི་ནང་ལ་གཙང་སྦྲ་དང་མར་མེ་ཡོན་ཆབ་
རྒྱུན་འབུལ། སྐུ་གསུང་ཐུགས་རྟེན་ལ་བདག་སྐྱོང་བྱ་རྒྱུ་ཡིན། ཆབ་ར་བ་སྦུག་
མ་ནི་ཆོ་ག་ཆོས་སྤྱོད་སོགས་ཡོན་ཚད་མཐོ་ལ། རྒྱུད་སྡེའི་ཕྱག་ལེན་ལ་མཁས་
ཤིང་ཚིག་དོན་ཡ་མ་བྲལ་བར་མཆོད་གསོ་སྨན་འདྲེན་དང་། གཏོར་བཟོ་མཆོད་
བཞེངས་ལ་མཁས་པ་ཞིག་ཡིན་དགོས། ཆབ་ར་བ་མདོ་མ་ནི་ནམ་རྒྱུན་མར་མེ་
ཡོན་ཆབ་དང༌། རྒྱུན་ཚོགས་སྐབས་ཆབ་དང་ཏིང་ཏིང་བརྡུང་རྒྱུ། ཉིན་ལྟར་
འདོན་ཡིག་ར་ལ་དུང་གཏོང་རྒྱུ་སོགས་རྒྱུན་གཏན་ལྟར་ཡིན།
དཀོར་གཉེར། དཀོར་གཉེར་ནི་དགེ་འདུན་པའི་ཚོགས་ལ་ཞབས་ཕྱི་ཞུ་
མཁན་ཞིག་ཡིན། རྒྱུན་ཚོགས་སྐབས་སུ་ཚོགས་དུས་རེ་ལྟར་དབུ་ཁྲི་པ་ལ་བཀའ་
_248



འདྲི་ཞུས་ནས་དྲིལ་བརྡ་གཏོང་རྒྱུ་དང༌། ཚོགས་ཇ་འདྲེན་རྒྱུ་དེ་ཡིན། དེ་ལ་
དཀོར་དཔོན་ གཅིག་ལ། དཀོར་ གཡོག་ གཉིས། ཇ་ མ་ གཉིས། ལག་ བདེ་
བཅས་ཡོད།
གཞུད་འཛིན་མཁན། དགོན་པའི་ཆོས་ལུགས་ཀྱི་དཔེ་ཆ་བློ་འཛིན་རྨང་
གཞི་ཅུང་ཡག་པ་རྣམས་ཡིན་ཏེ། འགོ་སྐྱབས་འགྲོ་དང་གསེར་ཁང་། ཐུབ་
བསྟོད། སྨོན་ ལམ་ ཆ་ བརྒྱད། དགོང་ འདོན་ ཆ་ ཚང་། ཞི་ ཁྲོ་ ཡང་ ཟབ།
གཏོར་བརྒྱ་རྩ། འཇམ་དཔལ་མཚན་བརྗོད། གདུགས་དཀར་བཅས་འཛིན་
རྒྱུག་སྤྲད་ནས། ཚོགས་ལ་ཕེབས་སྐབས་གདོང་གྲལ་ལ་བཞུགས་དགོས།
བསྐདགྲལ་པ། གཞུང་འཛིན་མཁན་གྱི་ཡོན་ཚད་ཐོག་བསྐང་གསོ་བློ་
འཛིན་དང་ལག་ལེན། བསང་གསོལ་གྱི་འདོན་དབྱངས་ཁག་རྒྱུག་འཕྲོད་ཐུབ་
པ་ཞིག་ཡིན་དགོས། དེ་ནས་བཟུང་འདོན་ཡིག་རྭ་ལ་ཕེབས་མི་དགོས་པར་
དགོན་གཞུང་ནས་གཟིགས་གསོས་གནང་བ་དང་། དེ་ནས་དབུ་ཁྲི་པའི་འདོན་
ཆ་ལ་འཇུག་དགོས་པའི་བསླབ་བྱ་ཡང་གནང་གི་ཡོད། །
མགོན་ཁད་བླ་མ། བསྐང་གསོ་རྒྱུག་འཕྲོད་ཐུབ་ནས་རེས་མོས་འཁོར་
བའི་ཟླ་རེར་བཞུགས་དགོས། ཉིན་ལྟར་ཕྱག་རྒྱ་ཆེན་པོ་ལྔ་ལྡན་གྱི་ཉམས་ལེན་
དང་མ་བྲལ་བ་བདག་བསྐྱེད་བདེ་མཆོག མདུན་བསྐྱེད་མགོན་པོ་བྱས་ནས་
རང་ལུགས་གསོལ་ཁ་རྣམས་འགྲོ་དགོས་པ་དང༌། ཚེས་ ༡ ༥ཚེས་ ༣ལ་བསང་
གསོལ་རྒྱས་པ་དང༌། དད་ལྡན་སྦྱིན་བདག་ཁག་གི་ཉིན་ལྟར་འཕྲིན་བཅོལ་
རྣམས་དུས་ཐོག་ཏུ་གསུང་དགོས། ནང་རེ་འཚམས་གཅོད་ནམ་ལངས་སྔ་ཆ་
བརྡུང་ཐུབ་པ་དང་། དགོང་མོ་ཐུན་གཏོར་ཉི་མ་ནུབ་ཁར་དབུ་ཁྲི་པའི་ཟློག་པ་
རྣམ་གསུམ་གྱི་བཟློག་པ་རྒྱག་རྒྱུ་དང་རྟགས་འཁེལ་བ་དགོས།
སྤྱི་གསོ་བཅུ་གཉིས། ཆོས་གཞིས་དང་སྤྱི་གསོ་ཞེས་པ་ནི་སྔོན་རྒྱ་གར་དུ་
བསྟན་པ་ཅུང་གུད་སྐབས་དེར་བྱུང་བ་ཡིན་པས། རིམ་བཞིན་བོད་ཡུལ་དུ་ཡང་
249



དར། རང་དགོན་དུ་སྤྱི་གསོ་དང་པོ་ནི་སྐྱབས་མགོན་དོན་གྲུབ་ཆོས་རྒྱལ་དང༌།
བསྟན་འཛིན་འགྲོ་འདུལ་རྣམ་གཉིས་ཀྱི་སྐབས་སུ། སྤྱི་པ་དང་པོ་མར་མེ་དང་
དུས་མཆོད་ཁག་གཉིས་པོ་དེ་བྱུང་ཞིང་། དེ་ནས་བཟུང་སྒྲུབ་མཆོད་ཁག་རིམ་
པར་དར་བ་ཞིག་ཡིན་པས་སྤྱི་གསོ་ཁག་ནི། སྤྱི་ཆེན་བདུན་དང༌། སྤྱི་ཆུང་ལྔ་
ཞེས་འབོད་དེ། སྤྱི་མར་མེ། སྤྱི་དུས་མཆོད། སྤྱི་དགུ་གཏོར། སྤྱི་སྒྲུབ་མཆོད།
སྤྱི་བཀའ་འགྱུར། སྤྱི་བསྟན་འགྱུར། བ་ལག་སྐར་མེ། ཚེས་བཅུ། ཆོས་
བརྩིས། བླ་བྲང་བཅས་ཁག་བཅུ་གཉིས་ནང་ལོ་འཁོར་སྒྲུབ་མཆོད་ཚང་པ་
གཏོང་ཐུབ་པ་དང༌། སྤྱི་གསོ་ཁག་དང་མར་མེ་བཅས་ཀྱིས་འདུ་ཁང་དུ་སྡོང་
ཀོང་ལྔ་བཅུ་ཐམ་པ་ཆད་མེད་འབུལ་ཐུབ་ཀྱི་ཡོད། ཞིབ་ཕྲའི་སྤྱི་གསོའི་འགྲོ་
གྲོན་རྣམས་སྦུག་དེབ་དང་ལག་དེབ་དུ་གསལ། བོད་རབ་བྱུང་བཅུ་དྲུག་ས་ཕག་
སྤྱི་ལོ་ ༡༩༥༩དམངས་གཙོ་བཅོས་བསྒྱུར་ཚུགས་ནས་དགོན་པའི་ནང་གི་ རྒྱུ་
དངོས་དང་གྲྭ་པའི་རྒྱུ་དངོས་ཚང་མ་དབང་མེད་དུ་གྱུར་ནས་མི་མེད་དྲི་ཟའི་
གྲོང་དང་མཚུངས་ཞིང་བདག་འཛིན་མ་བྲལ་ཀྱང་བྲལ་ཏུ་འཇུག་པའི་དུས་ཤིག་
ཚེས། སྤྱི་ལོ་༡༩༦༣ལོར་འགོམ་དགོན་དུ་དེ་སྔོན་ཁྱུང་པོ་སྟེང་ཆེན་དོན་གཅོད་
ལས་ཁུངས་ཏང་སྲིད་དམག་གསུམ་གྱི་འགན་འཁུར་གཙོ་བོ་དེ་སྐབས་འབྲི་རུ་
རྫོང་གི་དབུ་ཁྲིད་ཝང་ཤིས་ཕེབས་ནས་དགོན་པའི་མཆོད་ཆ་ཁག་གཅིག་དང་།
ཚོགས་ གདན། ཐབ་ ཆས་ ལྷག་ འཕྲོ་ ཁག་ གཅིག་ རང་ འཇིགས་ སུ་ བཞག
དགོན་གྱི་བླ་མ་རྣམ་གཉིས་༥༩ལོར་ལོ་ན་ཆུང་ཞིང་ཟིང་འཁྲུག་ཏུ་མ་ཞུགས་པས་
ས་ཞིང་དང་གཟིམ་ཁང་བཅས་སྐབས་ཐོབ་བགོ་བཤའི་ཁུངས་སུ་མ་གཏོགས་
པར་བཞག ཆོས་དད་རང་མོས་ཞེས་པ་གྲྭ་པ་དྲུག་དགོན་དུ་བཞུགས་ཆོག་པ་
དང་། མཇུག་ཏུ་འདུས་པ་ཉིས་ཤུའི་སྐོར་དགོན་དུ་བཞུགས་རྒྱུའི་ཐོ་བཀོད་ཙམ་
ལས་སོ་སོའི་ཕ་ཡུལ་དུ་ཕེབས། དམངས་གཙོ་བདག་གཉེར་ཚུགས་ནས་སྔར་
ཡོད་གྲྭ་པའི་སྟེང་དུ་རྭ་ཁྱིམ་དགོན་པའི་གྲྭ་ཁ་ཤས་ཡར་ཟླ་སྒྲིལ་བཏང་། སྔར་
250



ཡོད་དགོན་པའི་ས་ཞིང་ལས་ཅུང་ཟད་སྤྲད། སྤྱི་ལོ་༡༩༦༦དུས་ཟིང་དེའི་འོག་
ཏུ་སྔོན་གྱི་རིག་དངོས་ཅུང་སྲུང་བསྐྱོབས་ཐུབ་པ་རྣམས་དང༌། རྩེ་ཤོད་བར་
གསུམ་རྣམས་དོ་དམ་ཡོད་ལུགས་ཙམ་ལས། རིག་གནས་གསར་བརྗེ། རྙིང་
གཏོར་གསར་འཛུགས་ཞེས་མི་རབས་མང་པོས་སྲུང་བསྐྱོབས་ཞུས་པའི་རིག་
གནས་ཀྱི་ནོར་བུའི་བང་མཛོད་ལྟ་བུ་དེ་སྐད་ཅིག་གིས་བརླག་ནས་ཕྱི་ནང་ཚང་
མར་གད་སྙིགས་དང་འདྲ་བར་ཆོས་ཆས་དཔེ་ཆ་དང་ཞལ་འབག་སོགས་ཀྱིས་
ཁེངས་ནས་བྱ་ཚང་ཐལ་སྤུངས་ཅན་གྱི་གྱང་རལ་ཞིག་ཏུ་གྱུར། ཆོས་ལུགས་ཀྱི་
མི་སྣ་རྣམས་ལ་ལྷ་འདྲེ་གདོན་འགེགས་ཅེས་ཞྭ་མོ་གཡོག་ནས་གཏོར་བྱ་རྙིང་
རིགས་བཞིའི་ཁོངས་སུ་གྱུར་ནས་གོས་ངུར་སྨིག་ཙམ་དང་། ཞལ་འགུལ་ཙམ་
ཡང་བྱེད་མི་ཕོད་པའི་དུས་སྐབས་དེར་ནང་རིམ་ གཉིས་ལ་དབང་འབྱོར་བ་
རྣམས་ནི་གེགས་སེལ་དང་བོགས་འདོན་ལྟ་བུ། རང་རྒྱུད་ལ་སངས་རྒྱས་བསྟན་
པ་འཕེལ་འགྲིབ་མེད་པར་གནས། དེ་ནས་བཟུང་སངས་རྒྱས་བསྟན་པ་རིན་པོ་
ཆེ་ཞེས་གང་ལ་ངོས་འཛིན་པ་དང༌། བསྟན་པའི་འཕེལ་སྒྲིབ་ནི་རང་རྒྱུད་ཀྱི་ལྟ་
སྒོམ་སྤྱོད་གསུམ་ཡིན་པ་ལ་སོགས་མཐར་ཐུག་གི་ངོ་སྤྲོད་དེ་མཛད་དོ།
251



༄༅།།ཡང་དར་བསྟན་པའི་ཉི་མ་སླར་ཡང་ཤར་བ།
འོད་སྟོང་ཅན་ཁྱོད་ཆུ་ལྷའི་ཕང་བ་རུ།
ཡིབ་ནས་སླར་ཡང་སྐལ་བཟང་ཤར་རིའི་ཕྲག
ཤར་ནས་སྐལ་ལྡན་པད་ཚལ་རྒྱས་པའི་དུས།
རྐང་དྲུག་བུང་བ་དགའ་བས་འདི་ལྟར་ཐལ།
༡༩༧༨ ས་རྟ་ལོ་སྐབས་བཅུ་གཅིག་ པའི་ གྲོས་ཚོགས་ཐེངས་གསུམ་པ་
ཚོགས་ཚུན་རིག་གནས་གསར་བརྗེ་ཆེན་པོའི་ལོ་བཅུའི་གོད་ཆག་སྐབས་ཀྱི་སྲོག་
ཆད་པ་ཡང་ ཉེས་མེད་དུ་ རྩིས་ནས་ཡང་དག་སྲིད་ཇུས་ ལ་ ཕྱོགས་ པའི་འགོ་
བརྩམས། ༡༩༨༣ཆུ་ཕག་ལོར་དགོན་པ་ཉམས་གསོའི་རེ་བ་ཙམ་གྲུབ་ པས་
དབུ་དཀོན་ མཆོག་ མཐར་ ཕྱིན་ གྱིས་ བཟའ་ཚེས་ དགེ་ བར་ སྐར་ འཛིན་བྱེད།
རྣམ་རྒྱལ་ཉི་མ་དང་རྒྱལ་མཚན་གཉིས་ཀྱིས་ལྷོ་བྱང་གཉིས་སུ་ཇོ་དར་རེ་སྒྲོན།
དེའི་ཕྱི་ལོ་སྐྱབས་རྗེ་མཆོག་སྤྲུལ་རི་དབང་དཀོན་མཆོག་བསྟན་འཛིན་ཆོས་ཀྱི་
རྒྱལ་མཚན་ དཔལ་ བཟང་ པོ་ མཆོག་ གི་ ཐུགས་ བསྐྱེད་ འོག བོད་ རབ་ ལོ་
༸༥༨ རབ་བྱུང་བཅུ་བདུན་ཤིང་བྱི་ལོ་སྤྱི་ལོ་ ༡༩༨༩ ཧོར་ཟླ་བདུན་པའི་ཚེས་
བཅུ་གཉིས། རེས་གཟའ་པ་སངས། སྐར་མ་ཆུ་སྨད། འཕྲོད་ས་གཉིས། སྤྱི་
ཟླ་དགུ་ པའི་ཚེས་བདུན་ཉིན་ སླར་ཡང་ རང་ དགོན་ ཉམས་ གསོའི་མཛད་སྒོ་
ཚུགས་རྒྱུའི་དུས་ཚོད་གཏན་ཁེལ་གནང་བའི་ཕྱག་བྲིས་དང་རྗེ་ཉིད་ཀྱིས་གཏེར་
བཞེས་སློབ་དཔོན་རིན་པོ་ཆེའི་སྐུ་དང༌། ཆོས་ གྲགས་ཀྱི་སྨན་སྐུ་བྱིན་ ཅན་
བཅས་འབྱོར། རང་དགོན་དུ་འདུས་གྲྭ་ཞལ་བཞུགས་རྣམ་བརྡ་རྒྱག་བྱས་ནས་
འཛོམས། དེ་སྔོན་སྲིད་ཇུས་ཛ་དྲགས་ཆེ་བའི་དབང་གིས་འདུ་ཁང་ས་མལ་དུ།
རྟེན་འབྲེལ་གྱི་མཛད་སྒོ་ཞུ་མ་ནུས་པར་དབུ་བཟོད་པ་རིན་པོ་ཆེའི་གཟིམ་ཁང་
252 ་



རྣམ་རྒྱལ་ཉི་མར་བཞུགས་པས་དེར་གྲོས་མཐུན་ཙམ་བྱུང་ཡང་། ད་ལྟའི་སྒོ་
འཕྱོར་གཡོན་ཕྱོགས་དེར་རུ་ཁག་གི་དཀར་ཁང་ཀ་བ་གཅིག་དབུ་མཐར་ཕྱིན་ལ་
བྱུང་བས། གནས་དེར་དབུ་དཀོན་མཆོག་མཐར་ཕྱིན་དང་། དབུ་བསྟན་པ་
དར་རྒྱས། སངས་རྒྱས་བརྩོན་འགྲུས། དབུ་དཀོན་མཆོག་ཚུལ་ཁྲིམས། དགེ་
རྒན་བརྩོན་འགྲུས། རྣམ་རྒྱལ་ཉི་མ། བསྟན་པའི་ཉི་མ། བློ་བཟང་ཡེ་ཤེས་
བཅས་ཚོགས་བཞུགས་དང༌། རང་གྲོལ་རིན་པོ་ཆེའི་སྐུ་མཆེད་བསྟན་འཛིན་
རྒྱལ་མཚན་གཙོས་རྒྱ་ཆེའི་དད་ལྡན་མང་ཚོགས་ཀྱིས་རྒྱབ་སྐྱོར་འོག ཚེས་བཅུ་
གཉིས་ལ་བླ་མ་མཆོད་པ། ཚེས་བཅུ་གསུམ་ལ་སངས་རྒྱས་བསྟན་པ་རྒྱས་ཕྱིར་
རང་ལུགས་ཀྱི་ཆོས་སྲུང་ཁག་ལ་བསང་གསོལ་རྒྱས་པར་གནང་བས། ཚེ་བདག་
ཨེ་རིང་གི་སྐབས་སུ་སྤོས་རང་འབར་དུ་གྱུར་ནས་སྤོས་ཐལ་རང་འདུད་དུ་སོང་
བས་སངས་རྒྱས་བསྟན་པ་གེགས་མེད་དུ་རྒྱས་པའི་བརྡ་རྟགས་སུ་གོ དེ་རྗེས་བེ་
ཅག་བསྟན་པའི་ཉི་མ་དང༌། བསྟན་འཛིན་རྒྱལ་མཚན་གཉིས་རྫོང་དུ་སྙན་ཞུ་
ཕེབས་པས། རྫོང་ནས་སྔོན་ཆད་རྗེས་གཅོད་མེད་ལ་ སླད་ཕྱིན་ཚོད་འཛིན་
དགོས་པའི་བཀའ་གནང༌། དེའི་ཕྱི་ལོར་རྫོང་འདིར་དགོན་པ་གསུམ་བཞེངས་
ཆོག་པའི་ཆོག་མཆན་ཐོབ་པའི་གྲལ་ཏུ་ཚུད།
༡༩༨༥ ཤིང་གླང་ལོ་ཟླ་བ་གསུམ་པའི་ཚེས་བཅོ་ལྔ་ཉིན་སྐྱབས་རྗེ་མཆོག་
གིས་ས་འདུལ་མཛད་ནས་ཀ་མདོ་དང་ས་དམར་གྲོང་ གཉིས་ནས་མི་ཚོགས་
རྣམས་དང་བཅས་ལས་གྲྭ་དངོས་སུ་ཚུགས། ལོ་དེར་མགོན་པོ་ཁང་བཞེངས་
གྲུབ། རང་དགོན་དུ་སྐྱོབ་པ་དང་པོ་ནི་ཨ་ནམ་ཀུན་བཟང་དཔལ་ལྡན་ནས་
བཞེངས་པའི་སྐྱོབ་པ་ཚེ་འཛིན་མའི་ཞལ་ཐང་འདི་ཡིན་ཞེས་དབུ་རྒན་མཐར་
ཕྱིན་ ནས་ གསུངས། ༡༩༨༦མེ་ སྟག་ ལོར་ ཁྲོ་ བཅུ་ ཁང༌ བཞེངས་ གྲུབ།
༡༩༨༧རབ་བྱུང་བཅུ་བདུན་མེ་ཡོས་ལོར་གསར་བུ་རྣམས་ལ་བློ་འཛིན་འདོན་
རྒྱུག་སྤྲོད་ པའི་ སྲོལ་ གཏད། ལོ་དེར་གྲུབ་ དབང་ དཀོན་མཆོག་ཆོས་ བཟང་
མཆོག་སྒྲུབ་པ་ཡོངས་སུ་ཐོན་ཞིང་རང་དགོན་དུ་ཕེབས་ནས་ཁྲོ་བཅུ་ཁང་དུ་
253



བཀའ་འགྱུར་དང་ ཐར་མདོ། ཆོས་སྤྱོད་སོགས་རང་ལུགས་ཆོ་ག་ཁག་དང་།
མ་ཎི་ལ་སོགས་ཉེར་མཁོ་རྣམས་ཀྱི་ཁྲིད་ལུང་གནང་། ཕྱག་རྒྱ་ཆེན་པོ་ལྔ་ལྡན་གྱི་
ཁྲིད་ཀྱི་དང་པོ་རྗེ་བླ་མ་བསྟན་འཛིན་འགྲོ་འདུལ་མཆོག་ལ་གནང་ནས་སྒྲུབ་གྲྭའི་
སྲོལ་གཏོད་གནང་ཞིང་དམ་པའི་ཆོས་ཀྱི་ཉི་མ་ཤར་བས། སྟོང་གསུམ་གསེར་གྱི་
བཀང་ནས་ཕུལ་ཀྱང་བཀའ་དྲིན་གཞལ་བར་དཀའ། ༡༩༨༨ ས་འབྲུག་ལོར་
འབྲི་གུང་མཁན་པོ་བློ་བཟང་བདེ་ཆེན་མཆོག་དང༌། ནུས་ལྡན་རྡོ་རྗེ། འབྲོང་
པ་བསམ་གཏན། རྒན་པདྨ་རིག་འཛིན་གཙོས་པས་ལྷོ་ལུགས་སྨན་སྒྲུབ་ཆེན་མོ་
ཚོགས། ལོ་དེར་མ་ཎི་སྒྲུབ་པ་ཁྲོ་བཅུ་ཁང་དུ་བསྐྱར་གསོ་གནང་ནས། ལས་
སྦྱང་རྡོར་སློབ་རི་དབང་རིན་པོ་ཆེ། དབུ་མཛད་གྲུབ་དབང་རིན་པོ་ཆེ། དེ་
མིན་དབུ་ ལྷ་སྲུང་། བསྟན་པའི་རྒྱལ་མཚན། ཚོགས་ཆེན་དབུ་མཛད་དབུ་
བསྟན་པ་དར་རྒྱས། དགེ་སྐོས་དཀོན་མཆོག་རྒྱལ་མཚན། དེ་མིན་གསར་བུ་བ་
མང་ཙམ་བཞུགས་ཡོད། ༡༩༨༨ས་འབྲུག་ལོར་འགོམ་བླ་གྲྭ་རྣམས་འབྲི་གུང་
དུ་གྲུབ་དབང་དཀོན་མཆོག་འཕྲིན་ལས་ཀྱི་དྲུང་ནས་བསྙེན་རྫོགས་ཀྱི་སྡོམ་པ་
ཞུས། དྲུག་པའི་ཚེས་བཅོ་ལྔ་ལ་བཀའ་འགྱུར་དག་སྒྲོག་དང་ལོ་ལྟར་རྒྱུན་འདོན་
ཚུགས། ༡༩༩༠ ལྕགས་རྟ་ལོ་ཟླ་བ་གསུམ་པའི་ཚེས་ཉེར་ལྔ་ལ་བཛྲ་སྒྲུབ་པ་
བསྐྱར་གསོ་གནང་། ཁྲིད་དཔོན་སངས་རྒྱས་བརྩོན་འགྲུས་དང༌། བསྟན་པའི་
ཉི་མ། དཀོན་མཆོག་རྒྱལ་མཚན། དབུ་བསམ་གཏན། བསྟན་འཛིན་ནོར་བུ་
བཅས་ནས་འདུ་ཁང་དུ་བླ་མ་རྣམས་གསུམ་གྱི་སྐུ་མི་ཚད་མ་བཞེངས་ནས་ཟླ་
དགུ་པའི་ཚེས་ཉེར་གཉིས་ལ་དུས་སྟོན་རབ་གནས་རྒྱས་པར་གནང༌། མཁན་
སྤྲུལ་ རྣམ་ གཉིས་ ནས་ རང༌ དགོན་ དུ་ དགེ་ ཚུལ་ གྱི་ སྡོམ་ པ་ གནང་།
༡༩༩༡ལྕགས་ལུག་ལོར་རང་དགོན་པའི་འདུས་གྲྭ་གསར་རྙིང་ལྷན་རྒྱས་ཐོག་
བཅའ་ཡིག་གསར་དུ་བསྒྲིག་ནས་སྒྲིག་སྲོལ་ལམ་ལུགས་མཐུས་སྒོ་ཚང་དུ་བཏང༌།
དབུ་ཆོས་བསྐྱར་གསོ་མཛད་པར། འགོམ་བླ་རི་དབང་མཆོག་སྤྲུལ་རིན་པོ་ཆེ་
དང༌། སྡེ་པ་ བསྟན་འཛིན་ ཕན་ བདེ། ཚོགས་བླ་ དབུ་ བསྟན་ པ་ དར་རྒྱས།
254



དབུ་ཁྲི་ པ་ གྲུབ་དབང་དཀོན་མཆོག་ཆོས་བཟང༌། དགེ་བསྐོས་ཁྲི་ པ་དཀོན་
མཆོག་རྒྱལ་མཚན། དགེ་བསྐོས་གྲལ་པ་བསྟན་པའི་ཉི་མ་དང་། ཆབ་ར་བ་
བསྟན་འཛིན་ འགྱུར་ མེད། བསྟན་ འཛིན་ བློ་ བཟང་། དུང་ མཁན་ གཉིས་
བསྟན་འཛིན་རབ་བརྟན་དང༌། དཀོན་མཆོག་མཐར་ཕྱིན། དཀོར་གཉེར་
བསྟན་འཛིན་རྡོ་རྗེ། བསྟན་འཛིན་འཕེལ་ དར་བཅས་ མཛད་ནས། ཟླ་བ་
གསུམ་པའི་ཚེས་བཅུ་ གསུམ་ ཉིན་ གཟའ་སྐར་དགེ་བར་དབུ་ཆོས་ ཁྲི་འདོན་
མཛད། སྨྱུང་གནས་ དང་ གཙུག་ དགུ་ཆེན་མོ་ཉིན་ གཉིས་ཚུགས་ནས་ དགེ་
བསྐོས་ཁྲི་པའི་ཚོགས་གཏམ་བཅས་བསྐྱར་གསོ་མཛད། ཀུན་རིག་ཉིན་བདུན།
ཨ་ཕྱིའི་བསྐང་གསོ་ཆེན་མོ་ཉིན་བདུན། རབ་གནས། དབྱར་བསང་ཆེན་མོ།
དབྱར་བཞི་གསུམ་ཆོ་ག་ཚུགས། དྲག་པོའི་གཏོར་ཁག་ཉམས་གསོ་མཛད་པས་
གྲུབ་དབང་རིན་པོ་ཆེ་ དང་ ཡེ་ ཤེས་ རྣམ་ རྒྱལ་ བཅས་ ཚོགས་ བཞུགས་ མཛད།
དགུན་འབྲོག་གྲོལ་ནས་ཟླ་བ་བཅུ་གཉིས་པའི་ནང་དུ་དབུ་ཁྲི་པ་གསར་པའི་
འདོན་རྒྱུག་བླངས། དེ་རྗེས་ལོ་གསར་དང་སྒྲུབ་མཆོད་ཆེན་མོ་བཅས་བསྐྱར་
གསོ་མཛད། དེ་སྐབས་གསར་བུ་རྣམས་ལྷག་བསམ་ཆེ་ཞིང་དད་བརྩོན་སྙིང་རྗེ་
ཆེ། རྒན་པ་ལ་གོང་དུ་བཀུར་ཞིང་། རྒན་པས་གསར་བུ་རྣམས་ལ་སློབ་སྦྱོང་
དང་བཀའ་སློབ་གང་ཟབ་གནང་བས། མིག་ལྟོས་བཟང་ཞིང་ཡ་རབས་ཀུན་
སྤྱོད་ལྡན། སྔོན་དུས་ཀྱི་ཆོ་ག་ཕྱག་ལེན། འདོན་རྟ་དབྱངས་ལ་སོགས་ཆོས་
སྤྱོད་ཀྱི་བྱ་བ་ཀུན་ལ་འགྲན་བྲལ་དུ་གྱུར། ནགས་ཤོད་སྟོད་སྨད་བར་གསུམ་
གཙོས་པའི་ཁ་བ་ཅན་གྱི་ཞིང་དུ་གྲགས་པ་བྱུང་བ་ནི། རྗེ་བླ་མ་ཡིད་བཞིན་ནོར་
བུ་མཆོག་ཟུང་གི་བཀའ་དྲིན་ལས་བྱུང་བ་ཡིན། སྤྱི་ལོ་༡༩༩༣ཆུ་བྱ་ལོར་ཟླ་བ་
གསུམ་པའི་ནང་དུ་དབུ་ཆོས་གསར་པ་ནི་ཚོགས་བླ་དབུ་དཀོན་མཆོག་ལྷ་སྲུང་།
དབུ་ཁྲི་པ་དཀོན་མཆོག་བསྟན་དར། ཞལ་ངོ་ཁྲི་པ་བསྟན་འཛིན་འགྱུར་མེད།
གྲལ་པ་དབུ་བསམ་གཏན་བཅས་གནང་བས་སྔར་ལྟར་འདོན་ཆོས་བཟང་བའི་
ཚད་དུ་འཛིན། ལོ་དེར་དབུ་དཀོན་མཆོག་བསྟན་དར་དང་། ཁྲིད་དཔོན་
255



སངས་རྒྱས་བརྩོན་འགྲུས་གཉིས་ཀྱི་ཐུགས་བསྐྱེད་འོག དབུ་ཚུལ་ཁྲིམས་གདན་
དྲངས་ནས་བཀའ་བརྒྱུད་སྲུང་བཟློག་ཉམས་གསོ་མཛད་ནས་བཀའ་བརྒྱད་ཐང་
ནག་གི་གྲྭ་ཐང་བཞེངས། དབུ་དཀོན་མཆོག་མཐར་ཕྱིན་དང་དབུ་ལྷུན་གྲུབ་
གཉིས་ཀྱི་ཐུགས་བསྐྱེད་འོག་དབུ་ངག་དབང་གདན་དྲངས་ནས་ཁྲོ་བཅུའི་སྲུང་
བཟློག་བསྐྱར་གསོ་མཛད། ཁྲོ་བཅུའི་གྲྭ་ཐང་བཞེངས། མགོན་པོའི་གཏོར་
ཁག་ནི་དབུ་བསྟན་པ་དར་རྒྱས་དང༌། དབུ་བསམ་གཏན་གཉིས་ཀྱི་ཐུགས་
བསྐྱེད་འོག་སྲུང་བཟློག་ཉམས་གསོ་གནང་ནས་གྲྭ་ཐང་བཅས་བཞེངས། དེ་
མིན་གཏོར་ཁག་རྣམས་ལ་འདུས་གྲྭ་རྒན་གྲལ་རྣམས་ཀྱི་ཁུར་བླངས་ནས་མཆོད་
པའི་ཡོ་ཆས་སྲིད་ན་དཀོན་པ་མང་པོ་བཞེངས། ལོ་ལྟར་འགོམ་སོས་གཏོར་ཆེན་
མོའི་སྐབས་སུ་མཆོད་ཆས་དང་འདོན་དབྱངས། གཏོར་བཟོ་མཆོད་བཞེངས་
ལ་ཀུན་གྱི་ཡིད་དབང་འཕྲོག དེ་དང་མཉམ་དུ་དགོན་གཞུང་ནས་སྨན་སྐུ་
རྣམས་རིམ་པར་བཞེངས། གྲུབ་དབང་མཆོག་དང་རྟོགས་ལྡན་རྣམ་རྒྱལ་ཉི་མ་
གཉིས་ནས་དབུ་རྩེར་གསེར་ཟངས་གྱི་རྒྱལ་མཚན་བཞེངས། སྤྱི་ལོ་ ༡༩༩༦མེ་
བྱི་ལོར་ཟླ་བ་བརྒྱད་པའི་ཚེས་བཅོ་ལྔ་ལ་གྲུབ་དབང་དཀོན་མཆོག་ཆོས་བཟང་
མཆོག་གིས་ཤག་སྲིབ་ནས་སྔགས་འཆང་མང་པོའི་འདོད་ཆོས་སུ། བ་ལག་ཤེལ་
དཀར་འབུམ་པར་བཀའ་འགྱུར་ཆེན་མོའི་ལྗགས་ལུང་དང་ལྔ་ལྡན་སྔོན་འགྲོ།
སྡོམ་གསུམ་བཅས། དེར་འདུས་རབ་བྱུང་ངུར་སྨྲིག་གི་སྡེ་ཚོགས། སྔགས་པ་
གོས་དཀར་གྱི་སྡེ་ཚོགས། ཁྱིམ་པ་ལྕང་ལོ་ཅན་གྱི་སྡེ་ཚོགས་བཅས་སྟོང་ཕྲག་ལ་
ངེས་པ་ ལྔ་ ལྡན་ གྱི་ སྒོ་ ནས་ དམ་ པའི་ ཆོས་ ཀྱི་ འཁོར་ ལོ་ བར་ མེད་ དུ་ བསྐོར།
མཇུག་ཏུ་རྩ་ གསུམ་ སྟོང་ཚོགས་བཅས་ཕུལ་ནས་འཇུག་ བསྡུས། ཟླ་བ་བཅུ་
གཉིས་པའི་ནང་དགུན་ཆོས་གསར་འཛུགས་གནང་ནས། འགོམ་དགོན་ཆོས་
འཁོར་བྱམས་པ་གླིང་དགོན་པའི་མཁན་པོ་རིག་གཞུང་སྤྱི་དང་ལྷག་པར་དམ་
ཆོས་དགོངས་གཅིག་ལ་མཁས་ཤིང་འཕགས་ཡུལ་བྱང་གླིང་བཤད་གྲྭ་ནས་ཐོན་
པ་མཁས་ མཆོག་ དཀའ་དྲིན་བླ་ན་མ་མཆིས་ པ་ དཀོན་ མཆོག་ བསྟན་འཛིན་
igr it
is
is
256



ཐབས་མཁས་མཆོག་ཕེབས་ནས་དམ་ཆོས་དགོངས་གཅིག་གི་འགྲེལ་བ་ཉི་མའི་
སྣང་བ་རྒྱས་ཁྲིད་དང་། དེ་མིན་སྤྱོད་འཇུག་རྩ་བ་རྒྱས་འགྲེལ་གནང༌། རྒྱལ་
སྲས་ལག་ལེན་སོ་བདུན་མ་དང་བཤེས་སྤྲིང་བཅས་མི་ཕམ་འགྲེལ་བ། སྨོན་ལམ་
ཆེན་མོའི་རྩ་བ། སྒྲོལ་མ་སྐྱབས་བདུན་འགྲེལ་བ་མཁན་ཆེན་ནོར་བཟང་གི་
མཛད་པ། ལམ་རིམ་ཐར་རྒྱུན་དྭགས་པོའི་ཆོས་བཞི་བཅས་བཀའ་ཁྲིད་སྨར་
བར་གནང་ནས་རང་དགོན་འདི་ཉིད་མཁས་གྲུབ་གཉིས་ལྡན་སློབ་ཚོགས་རྒྱས་
པའི་ཐུགས་བསྐྱེད་མཛད། སྤྱི་ལོ་ ༡༩༩༧/མེ་གླང་ལོར་ཟླ་བ་བཅུ་གཉིས་པའི་
ཚེས་གསུམ་ལ་མཆོག་སྤྲུལ་རིན་པོ་ཆེས་དགུན་ཆོས་སུ་བླ་མ་ལྔ་བཅུའི་འགྲེལ་བ་
རྒྱས་ཁྲིད་མཛད་པས་བཀའ་དྲིན་བླ་ན་མ་མཆིས། གྲུབ་དབང་རིན་པོ་ཆེ་ནས་
སྒྲུབ་གྲྭའི་སློབ་དཔོན་དུ་རྫོགས་ཆེན་བཀའ་ཁྲིད་པ་དཀོན་མཆོག་སངས་རྒྱས་
བརྩོན་འགྲུས། ཕྱག་ཆེན་ཆོས་དྲུག་གི་སློབ་དཔོན་དུ་རྗེ་བླ་མ་དཀོན་མཆོག་
བསྟན་འཛིན་འགྲོ་འདུལ་རིན་པོ་ཆེ་མངའ་གསོལ། སྤྱི་ལོ་ ༡༩༩༨ ས་སྟག་ལོར་
སྐྱབས་རྗེ་རི་དབང་རིན་པོ་ཆེའི་ཐུགས་བསྐྱེད་དང་གྲུབ་དབང་དཀོན་མཆོག་
ཆོས་བཟང་རིན་པོ་ཆེ་རྣམ་གཉིས་མ་གྲོས་གཅིག་མཐུན་ཞེས་པའི་དཔེར་དང་།
རང་དགོན་པའི་བླ་རྒན་རྣམས་སྐྱོབ་ པ་ སྟོང་ སྐུ་ བཞེངས་ བར་ ཐུགས་བསྐྱེད་
གཅིག་ཏུ་བབས་པས། སྐྱབས་མགོན་ཆོས་ཀྱི་སྣང་བ་མཆོག་ལ་སྐྱབས་འཇུག་
ཞུས་པས་དེ་ལེགས་པར་འགྲུབ་པའི་ཞལ་བཟང་ཐོབ། རི་དབང་རིན་པོ་ཆེ་ནས་
ཐུགས་འགན་བཞེས། རང་དགོན་པའི་སེར་སྐྱ་དད་ལྡན་རིས་མེད་མང་པོས་
རྒྱབ་སྐྱོར་འོག ལྷ་བཟོ་བ་ཟླ་བས་སྟོང་སྐུའི་མ་དཔེ་བཞེངས། ཁམས་པ་ཚེ་
རྡོར་རྒྱུད། ལྷ་ ཚོང་ པ་ དར་ སྐྱོབས་ དང༌། བཀྲ་ཤིས་ དབང་འདུས་ གཉིས།
བལ་ཡུལ་དུ་སྟོང་སྐུ་བཞེངས་པའི་བཟོ་ཕུད་སྐུ་འདྲ་ཅུང་མི་འདྲ་བ་གསུམ། རི་
དབང་རིན་པོ་ཆེ་མཆོག་ཆགས་རྩེ་འཁོར་ཆེན་དུ་ཆོས་སྒར་སྐབས་སླེབ་པས་རྟེན་
འབྲེལ་བཟང་བར་བྱུང་། སྤྱི་ལོ་ ༡༩༩༩ས་ཡོས་ལོར་ཟླ་བ་གསུམ་པར་ལྷ་སར་
འབྱོར། རྩེ་མཁན་པོ་དོན་གྲུབ་བདེ་ཆེན་མཆོག་གིས་ཐུགས་འགན་བཞེས་ནས།
257



སྐྱོབ་པ་ལྔ་བརྒྱ་སེར་གཞུང་ནས་འབྲི་ལུགས་ལྟར་གཟུངས་འབུལ་དང་། སྐུ་ལྔ་
བརྒྱ་ལྷག་རང་དགོན་པའི་དབུ་བསྟན་དར་གཙོས་གྲྭ་པ་ལྔས་ཟླ་བ་བཞིའི་རིང་
གཟུངས་འབུལ་ཡོངས་སུ་གྲུབ། དགུན་ཆོས་སྐབས་སུ་སྐྱབས་རྗེ་རི་དབང་རིན་
པོ་ཆེས་འཇམ་དཔལ་མཚན་བརྗོད་ཀྱི་བཀའ་ཁྲིད་དང༌། མཁན་དཀོན་མཆོག་
བསྟན་འཛིན་ཐབས་མཁས་ཀྱིས། དགོངས་གཅིག་འགྲེལ་ཆེན་ཚར་ཉིས་ ཤུ་
དང༌། ཉི་སྣང་བརྒྱ་མ་ཟིན་ཙམ་བསྣམས་ནས་རང་དགོན་དུ་འགྲེལ་ཆེན་བཀའ་
ཁྲིད་གནང་ཕྱིར་ཕེབས་ཀྱང་། དུས་ཚོད་ཀྱིས་རྐྱེན་པས་འགྲེལ་ཆེན་མ་གྲུབ་པར་
ཉི་སྣང་ཚར་གཅིག་བཀའ་ཁྲིད་གནང་ནས་མཇུག་ཏུ་བཏང་རག་གི་སྐབས་སུ།
རྗེས་འཇུག་འདུས་པ་རྣམས་ལ་ཕ་ཆོས་དགོངས་པ་གཅིག་པའི་ཁྲིད་གཞུང་ཁག་
ལ་གཟིགས་རྟོགས་དགོས་པ་དང་འཛིན་སྐྱོང་གནང་བའི་ཐུགས་རེ་གང་ཟབ་
གནང༌། རང་ལུགས་དང་དཔེ་ཆ་ལ་དག་སྣང་ཡོང་བའི་འགོ་ཚུགས་ པ་ ནི་
སྐྱབས་རྗེ་མཆོག་སྤྲུལ་རིན་པོ་ཆེ་དང༌། མཁན་རིན་པོ་ཆེ་རྣམ་གཉིས་ཀྱི་བཀའ་
དྲིན་བླ་ན་མེད་པའོ། སྤྱི་ལོ་༢༠༠༠ ལྕགས་འབྲུག་ལོའི་ས་ཟླའི་ཚེས་བཅུ་ལ་རང་
དགོན་དུ་སྐྱོབ་པ་སྟོང་སྐུ་གདན་འདྲེན་དུ་བསྟན་འཛིན་ནོར་བུ་དང་། བསྟན་
འཛིན་འགྱུར་མེད་རྣམ་གཉིས་ཕེབས་ནས་རང་དགོན་དུ་འབྱོར། ཉེ་སྐོར་དད་
ལྡན་རྣམས་ཀྱིས་གདན་དྲངས་ཤིང་། འདུས་པ་ནས་སེར་སྦྲེང་ཟབ་རྒྱས་བསྟར།
བགེགས་སྤྲད་མཛད། ཚེས་ ཉི་ ཤུ་ལྔ་ལ་གླིང་དུ་གོས་སྐུ་ཆེན་མོའི་ལྔ་མཆོད་
བཙུགས་ནས་གྲུབ་དབང་མཆོག་གིས་རྣམ་རྒྱལ་སྟོང་མཆོད་བཅས་ཚུགས། དེ་
ཉིན་དབུ་དཀོན་མཆོག་བསྟན་དར་སྐྱོབ་པ་ཁང་གི་མཆོད་དཔོན་ཆེན་མོ་མཛད།
སྐྱོབ་པ་ཁང་དུ་སྐྱབས་རྗེ་རི་དབང་རིན་པོ་ཆེ་མཆོག་གི་གཙོས་བླ་མ་མཆོད་པ་
གསུངས། འཛམ་གླིང་དུ་སྟོང་སྐུའི་དང་པོ་ཡིན་ཞིང་གེགས་མེད་གྲུབ་པས་རྒྱལ་
དབང་སྐྱོབ་པའི་བསྟན་པ་ཆེས་ཆེར་རྒྱས་པའི་མཚན་མ་བཟང་། དེ་ནས་བཟུང་
གསེར་ཡིག་སྤར་བ་དང་། བསྔོ་རྟེན་འབུལ་བ། སྐྱོབ་པ་ཁང་དུ་བྱང་བུ་སྤར་
བའི་སྲོལ་གཏོད། དེ་རྗེས་དཔལ་འབྲི་གུང་བཀའ་བརྒྱུད་པའི་ཆོས་སྡེ་ཆེན་མོ་
258
2



ནགས་ཤོད་འགོམ་དགོན་ཆོས་འཁོར་བྱམས་པ་གླིང་དགོན་འདི་ཉིད། སྐྱབས་
རྗེ་མཁན་སྤྲུལ་རྣམ་གཉིས་ཀྱི་དཀའ་དྲིན་ལས་ཕྱིའི་གཙུག་ལག་ཁང་དང་ནང་གི་
རྟེན་གསུམ། བཤད་སྒྲུབ་གཉིས་བཅས་རྩ་བའི་ཆ་ནས་ལེགས་གྲུབ་ཐོབ་པས། །
༧སྐྱབས་མགོན་རིག་འཛིན་ཆོས་ཀྱི་གྲགས་པ་སྐུ་ཕྲེང་བདུན་པ་སྐྱབས་
མགོན་དཀོན་མཆོག་ བསྟན་ འཛིན་ ངག་དབང་ཐུབ་ བསྟན་ ཆོས་ ཀྱི་ སྣང་ བ་
མཆོག་ནགས་ཤོད་དུ་ཕེབས་རྒྱུའི་ཞལ་བཟང་གྲུབ། རང་དགོན་ནས་དྲུག་པའི་
ཚེས་གཅིག་ལ་སྐྱབས་མགོན་མཆོག་གདན་འདྲེན་དུ་བསྟན་འཛིན་འགྱུར་མེད་
ལྷ་སར་འབྱོར། ཚེས་གཉིས་ལ་སྐྱབས་མགོན་མཆོག་དང་སྐུ་མཆེད་སྐལ་བཟང་
ནོར་བུ། ཨ་མགོན་དཀོན་མཆོག་བསྟན་འཛིན་ཆོས་གྲགས་རྒྱ་མཚོ། བ་ལོག་
བསྟན་འཛིན་རྡོ་རྗེ། འབྲི་གུང་སྒོམ་ པ་བསམ་ གཏན་ཕུན་ཚོགས། དཀོན་
མཆོག་བསོད་ནམས། དཀོན་ མཆོག་ འོད་ ཟེར། ཡང་རི་སྒར་དབུ་མཛད་
མགོན་པོ་དར་རྒྱས། བཀྲ་ཤིས་རྡོ་རྗེ། རྩེ་བ་དགོན་པའི་མཁན་དགེ་སློང་དོན་
གྲུབ་བདེ་ཆེན་དང་། དེ་མིན་གཏེར་སྒྲོམ་དགོན་པའི་འགན་ཁུར་ཕུན་ཚོགས་
སྒྲོལ་མ། ཆབ་གྲོས། པདྨ་བཅས། སྐྱོབ་པ་སྟོང་སྐུའི་རབ་གནས་དང་དུས་
སྟོན་ལ་རྟེན་འབྲེལ་ཞུ་ཆེད་དུ། རྩེ་སྒར་ཐེལ་གསུམ་གཏེར་སྒྲོམ་དང་བཅས་པའི་
ཁུར་འཛིན་རྣམས་ལྷ་ལྡན་ནས་ཕེབས་གྲུར་བཞུགས་ནས་ནག་ཆུའི་མགྲོན་ཁང་
ཆེན་མོར་ཞག་བཞུགས་མཛད། ཚེས་གསུམ་ལ་ཕེབས་གྲུར་བཞུགས་ནས་ཤག་
ཝ་ཐང་དགོན་གྱིས་ཉང་གཞུང་ཐང་དཀར་དུ་ཆིབས་བསུ་དང་ཕྲ་རྒྱན་བཅས་མི་
ཚོགས་ལ་ཕྱག་མཇལ་གནང་། དེ་ནས་དར་ལུང་གཞུང་དུ་བར་མ་གྲོང་ནས་
ཐབ་བསུ་སྒྲིག་ཞུས་སུ་ཕེབས་ནས་དེ་རྣམས་ལ་ཕྱག་མཇལ་བསྩལ། འདམ་ལ་
ཚུར་ནང་དུ་འགོམ་བླ་སྐྱབས་རྗེ་རི་དབང་དཀོན་མཆོག་བསྟན་འཛིན་ཆོས་ཀྱི་
རྒྱལ་མཚན་དཔལ་བཟང་པོ་མཆོག་གིས་གཙོས་འགོམ་སྡེ་དགོན་དང་ཤང་སྲིད་
གཞུང་སོགས་ཆེ་རྒུ་རྣམས་ཀྱིས་ཆིབས་བསུ་དང་མཇལ་ཁ་ཞུས། ལག་ཏའི་ཐང་
ཆེན་དུ་སྐྱ་སེར་རྟ་པ་སུམ་བརྒྱ་སྐོར་དང་འཕྲུལ་རྟ་བཅས་ཚར་དུ་དངར་བས་
259



ཆིབས་བསུ་ཞུས། བ་ལག་ཐང་བསུས་ཚིག་དང་ཚོགས་གུར་དུ་གདན་དྲངས་
ནས་དགའ་བའི་གཞས་དང་ཞབས་བྲོའི་མཆོད་པ་རྣམས་རིག་མ་བཅུ་དྲུག་གིས་
གཙོ་བོ་ལ་མཆོད་པ་ལྟར་གྱིས་མཆོད། མི་ཚོགས་ཁྲི་ཕྲག་ཙམ་གྱི་བསུ་བཀོད་
དང་གཡས་གཡོན་གཉིས་ནས་དད་པའི་རྣམ་པ་དཔག་ཏུ་མེད་པར་ལག་ཏུ་ལྷ་
རྫས་དཀར་པོ་ལྷབ་ལྷུབ་ཏུ་འཕྱར། སྤོས་དང་བསང་གི་དུད་སྤྲིན་གྱིས་གང་ཞིང་
ཟམ་ཆེན་ཕར་རུ་ནས་ཆིབས་རྟ་དཀར་པོ་རིན་ཆེན་རྒྱན་གྱིས་རྒྱན་པ་ལ་ཆིབས་
ནས་དལ་བར་དལ་བར་ཟི་རུ་སྒང་ནས་རིམ་པར་ཕེབས། འགོམ་དགོན་ཆོས་
འཁོར་བྱམས་པ་གླིང་གི་འདུས་པ་རྒྱ་མཚོས་སེར་སྦྲེང་བསྟར་ཞིང་། སྐུ་ལ་ཆོས་
གོས། དབུ་ལ་སྒོམ་ཞུ། ཕྱག་ཏུ་མཆོད་པའི་ཡོ་ཆས་སྣ་ཚོགས་བཅས་ཞི་ཞིང་
དུལ་བར་གླང་ཆེན་གྱི་འགྲོས་ལྟར། སྐྱབས་རྗེ་མཆོག་ལ་རྨ་བྱའི་དབུ་གདུགས་
དང་བཅས་གདན་དྲངས། དགོན་གནས་གཡས་བསྐོར་དང་བཅས་གཙུག་ལག་
ཁང་དུ་ ཕེབས་ གྲུབ་ ནས་ མི་ འཇིག་ གསེར་ གྱི་ སེང་ ཁྲིར་ བཞུགས་ སུ་ གསོལ།
འདུས་པ་རྒྱ་མཚོ་ནས་མཎྜལ་བརྟེན་བཞུགས་དང་མཇལ་བསྐྱར་ཞུས། བདེ་
མཆོག་ཚོགས་འཁོར་དང་ས་གསུམ་མའི་སྒོ་ནས་བསྟོད། གནམ་སྒོ་ནས་རྒྱུད་
གཟིམ་ཆུང་གསང་སྔགས་ཐེག་མཆོག་རྩེར་གདན་དྲངས། ཚེས་བཞི་ལ་ཡང་
ཟབ་ཀྱི་རབ་གནས་བཀྲ་ཤིས་འཇམ་ཀླས་ཀྱི་སྒོ་ནས་རྟེན་གསུམ་སྟོང་སྐུ་དང་
བཅས་པ་རབ་གནས་ཕྱོགས་གཅིག་ཏུ་གནང་། ཚེས་ལྔ་ལ་རང་ལུགས་ཆོས་སྲུང་
ཁག་ལ་འཕྲིན་བཅོལ་དང་བསང་གསོལ་བཀའ་བསྒོ་དྲག་པོ་མཛད། ཚེས་དྲུག་
ལ་སྐྱབས་རྗེ་མཆོག་སྤྲུལ་རིན་པོ་ཆེ་ནས་རྟེན་གསུམ་མཎྜལ་ཡོན་བཤད་དང་
བཅས་བརྒྱ་འབུལ་དང་མི་ཚོགས་ཁྲི་ཕྲག་ཙམ་གྱིས་སྟོང་འབུལ་བཅས་བསྟར།
གྲུབ་རྒྱལ་མའི་ཚེ་དབང་བསྩལ། ཚེས་བདུན་ལ་གཟའ་ཡུམ་གྱི་བཀའ་དབང་།
ཚེས་བརྒྱད་ལ་བ་ལག་འབུམ་པར་བླ་མ་མཆོད་པའི་ཚོགས་བརྒྱ་དང་ཁྲུས་གསོལ་
རབ་གནས་མཛད། ཉིན་དགུང་དུ་བ་ལག་ཐང་ཆེན་དུ་དབྱར་སྐྱིད་དུ་ཕེབས་
ནས་གྲོང་ཁག་སོ་སོས་གཞས་དང་ཞབས་བྲོའི་མཆོད་པ་དང༌། མི་རྣམས་དགའ་
260



བའི་རྩེད་རིགས་སྣ་ཚོགས་ལ་རོལ། ཕྱི་དྲོ་སྐུ་འཁོར་ཉུང་བསྡུས་དང་བཅས་རྭ་
ཁྱིམ་དགོན་གྱིས་གདན་ཞུས་ལྟར་ཕེབས་ནས་རྟེན་ལ་རབ་གནས་མཛད། ཚེས་
དགུའི་སྔ་དྲོར་རྫོང་ཏང་སྲིད་ཀྱི་དབུ་འཛིན་ཡོན་ཏན་གྲགས་པ་གཙོས་འབྲེལ་
ཡོད་དབུ་ཁྲིད་དང་ལྷན་དུ་བཀའ་མོལ་ཟབ་རྒྱས་དང་། རང་དགོན་འདུས་པ་
རྣམས་ལ་ཞལ་ཏ་བཟང་པོ་གནང༌། ཕྱི་དྲོ་འཆམ་ཕུད་དུ་ཨ་ཙ་ར་དང༌། སྐྱབས་
རྗེ་རི་དབང་རིན་པོ་ཆེས་ཨ་ཕྱིའི་གར་འཆམ་ལ་ཕེབས་པས་བཀྲ་ཤིས་མཚན་
རྟགས་བཟང་། རྗེ་ཉིད་དགོན་དུ་བཞུགས་ཚེ་མཚན་མོ་འཇའ་དང༌། ཉིན་
མོར་འཇའ་འོད་ཀྱི་གུར་ཁང་ཕུབ་པ་སོགས་མི་རྣམས་ཀྱིས་མཐོང་ཆོས་མི་འདྲ།
ལོ་དེར་ཆར་ཆུ་རྩི་ཤིང་བཟང་ལ་ནད་མུག་ཉུང༌། ཚེས་བཅུའི་ཉི་ཤར་སྔ་ཆར་བླ་
གཡེལ་དུ་ སྐྱབས་ མགོན་ མཆོག་ དབུ་ བཞུགས་ དྲན་ བརྟེན་ དུ་ སྐུ་ པར་ སྐྱོན།
ཆིབས་སྐྱེལ་དང་བཅས་ཕྱི་དྲོ་ཤག་ཝ་ཐང་བཀའ་རྒྱུད་འཕེལ་རྒྱས་གླིང་གི་ཐབ་
བསུ་ཁག་གསུམ་དང་། ཆིབས་བསུ་རྟ་པ་ལ་སོགས་བརྒྱ་ཕྲག་འགས་བསུས་ཏེ་
དགོན་དུ་ཕྱག་ཕེབས་ནས་ཚེ་དབང་གནང་། ཚེས་བཅུ་གཅིག་ལ་གཟའ་ཡུམ་
བཀའ་དབང་གནང་ཞིང་བརྒྱ་འབུལ་དང་བརྟེན་བཞུགས་ཕུལ། ཚེས་བཅུ་
གཉིས་ལ་འབྲོང་ངུར་དགོན་དུ་ཕྱག་ཕེབས་ནས་སྔར་ལྟར་དབུ་བསྟན་འཕེལ་
གྱིས་སྣེ་དྲངས་ནས་ཆིབས་བསུ་མང་བར་བྱུང་ནས་དགོན་དུ་ཕེབས་ནས་བརྟན་
བཞུགས་དང་མཇལ་ཁ་ཞུས། ཚེས་བཅུ་གསུམ་ལ་ཚེ་དབང་གནང༌། ཚེས་བཅུ་
བཞི་ལ་གཟའ་ཡུམ་བཀའ་དབང་བཅས་གནང་ནས་དགོན་ལ་རབ་གནས་དང་
ཁྲུས་གསོལ་མཛད། ཚེས་བཅོ་ལྔ་ལ་ལྷ་ལྡན་ཕྱོགས་སུ་ཆིབས་བསྐྱོད། འགོམ་ལྷོ་
མའི་བརྒྱ་དཔོན་བསོད་ནམས་རྒྱལ་མཚན་གྱིས་གསོལ་ཚིག་ནག་ཆུའི་འཁོར་
ཆེན་ཟམ་པར་སྒྲིག་ཞུས་མཛད་ནས་ལྷ་ལྡན་དུ་རྗེ་ཉིད་ཀྱི་ཕོ་བྲང་དུ་ཕྱག་ཕེབས།
རྩེའི་མཁན་པོ་དོན་གྲུབ་བདེ་ཆེན་ནས་འགོམ་དགོན་དུ་ཨ་ཕྱི་གཙོ་འཁོར་ཡོངས་
རྫོགས་ཀྱི་ཞལ་འབག་དང་འཆམ་ཆས་གནང་། འོག་མ་ཤེས་རབ་ཀྱིས་རྙིང་མའི་
ཞལ་འབག་ཆ་ཚང་བཞེངས།
261



ཧོར་ཟླ་དགུ་པའི་ནང་དུ་མཁན་པོ་གདན་འདྲེན་དང་གཞུང་གི་དབུ་ནས་
མར་བཀའ་ཁྲིད་ཞུ་རྒྱུ་དང༌། རྗེས་སུ་ བཤད་གྲྭ་རྒྱུན་འཛུགས་ཡོང་ཕྱིར་དུ།
དང་པོའི་མཛད་སྒོ་ལ་སྐྱབས་རྗེ་རི་དབང་རིན་པོ་ཆེ་ཚེས་ཉེར་ལྔ་ལ་རིན་འབྱུང་
བརྒྱ་རྩའི་ལྷ་སུམ་བརྒྱའི་བཀའ་དབང་དབུ་ཚུགས། གསང་སྔགས་གསར་མའི་
ཕྱོགས་ཀྱི་དབང་རྒྱུན་དཀོན་པ་རྣམ་སླར་གསོ་མཛད་པས། སྤྱིར་འཛམ་གླིང་
དང་སྒོས་སུ་བོད་རྒྱུད་ནང་བསྟན་ལ་དཀའ་དྲིན་བླ་ན་མ་མཆིས་པས་སློབ་ཚོགས་
ནི་མཐའ་ཡས། སྤྱི་ལོ་ ༢༠༠༢ ཆུ་རྟ་ལོར་རྗེ་བླ་མ་བསྟན་འཛིན་འགྲོ་འདུལ་
དང༌། དབུ་དཀོན་མཆོག་མཐར་ཕྱིན། བསྟན་འཛིན་བྱང་ཆུབ་གཙོས་པས་
ཕྱག་རྫོགས་གཉིས་ཀྱི་ཚོགས་ཞིང་གསེར་ཐང་མ་ཟླ་བ་ལྔ་ལྷག་ཙམ་གྱིས་བཞེངས།
དམར་ཚ་བུ་ཆེན་གྱིས་སྦྱིན་བདག་གནང་ནས་མགོན་ཁང་དུ་མཆོད་སྒྲོམ་ཆ་ཚང་
བཞེངས་ བས་ བསྟན་ འཛིན་ ནོར་ བུ་ ནས་ ཐུགས་ འགན་ བཞེས། སྤྱི་ ལོ་
༢༠༠༣ཆུ་ལུག་ལོར་སྒྲུབ་གྲྭའི་སློབ་དཔོན་བསྟན་འཛིན་འགྲོ་འདུལ་རིན་པོ་
ཆེས་ཁུར་བླངས་ནས་བསྟན་འཛིན་ནོར་བུས་ཕྱག་རོགས་གནང་བས་མགོན་
ཁང་དུ་དྲིལ་བུ་ལྷ་ལྔ། ཚེ་བདག་བཅས་བཞེངས། རི་དབང་རིན་པོ་ཆེའི་སྐུ་
མཆེད་གསེར་བཟང་ནས་རྣམ་སྲས་དང་། རི་དྭགས་ཆོས་འཁོར་རྒྱལ་མཚན་ཆ་
བཅས་བཞེངས། སྤྱི་ལོ་ ༢༠༠༢ ཆུ་རྟ་ལོ་དབུ་འཛིན་བསྟན་འཛིན་བྱང་ཆུབ་
དང་དབུ་བསྟན་འཛིན་བརྩོན་འགྲུས་གཉིས་ཀྱིས་མགོན་པོ་ཁང་ནས་རྩེ་གཟིམ་
ཆུང་བར་གསར་དུ་ཉམས་གསོ་ཞུས། སྤྱི་ལོ་༢༠ ༠ ༥ ཤིང་བྱ་ལོ་སྐྱབས་རྗེ་རིན་པོ་
ཆེའི་གཙོ་འགན་འོག་དབུ་འཛིན་བསྟན་འཛིན་མཆོག་གྲུབ་དང་དབུ་ཤེས་རབ་
གཉིས་ཀྱིས་འདུ་ཁང་རྒྱ་བསྐྱེད་ལས་གྲྭ་དང་། བར་གླིང་གྲྭ་ཤག་གསར་རྒྱག་
མཛད་ནས་གླིང་དཀྱིལ་རྒྱ་བསྐྱེད་གནང་། སྤྱི་ལོ་ ༢༠༠༦མེ་ཁྱི་ལོ་རང་དགོན་
པའི་སྤྲུལ་སྐུ་རི་དབང་རིན་པོ་ཆེ་དང་། གྲུབ་དབང་དཀོན་མཆོག་ཆོས་བཟང་
རིན་པོ་ཆེ་རྣམ་གཉིས་ཀྱིས་ཐུགས་བསྐྱེད་དང་སྐྱབས་འཇུག་བླ་ན་མེད་པའི་འོག
སྒྲུབ་གྲྭའི་ སློབ་ དཔོན་ བསྟན་ འཛིན་ འགྲོ་ འདུལ་ དང༌། དབུ་ མཐར་ ཕྱིན།
262



བསྟན་འཛིན་བྱང་ཆུབ། བསྟན་འཛིན་ནོར་བུ་བཅས་ནས་ངལ་བ་དང་དུ་
བླངས་ནས་བརྩོན་པ་ཆེན་པོས། རྒྱ་ཆེའི་དད་ལྡན་སེར་སྐྱ་མང་ཚོགས་ཀྱིས་རྒྱབ་
སྐྱོར་འོག་སྐྱོབ་པ་མཐོང་གྲོལ་ཆེན་མོ་ ཐོག་སོ་ཉིས་བརྩེག་དང་རྩེར་མཐོང་སུ་
བཀའ་བརྒྱུད་ གསེར་ གྱི་ཕྲེང་བའི་བླ་རབས་དང་། སྒྲོལ་དཀར་ སྔོན་བཅས་
བཞེངས་པས། འཛམ་གླིང་དུ་སྐྱོབ་པའི་སྐུ་ཚད་ཆེ་ཤོས་ཀྱི་གྲལ་དུ་གྱུར། རྟེན་
གྱི་གཟུངས་བཞུགས་སུ་ཨ་མགོན་མཆོག་སྤྲུལ་ཚང་གི་རང་ལུགས་རྟེན་འདུས་
རིལ་བུ་དང་། རྩེ་མཁན་པོ་དོན་གྲུབ་བདེ་ཆེན་གྱི་རང་ལུགས་རྟེན་འདུས་རིལ་
བུ་དང་། སངས་རྒྱས་རིང་བསྲེལ་ཕྱོགས་བསྡུས། སངས་རྒྱས་ཆོས་འཕགས་ཀྱི་
ཚེམས། བྲམ་ཟེ་སྐྱེ་བདུན་གྱི་སྐུ་ཤ། ཇོ་བོ་ཤཱཀྱ་མུ་ནེའི་ཞལ་ཕྱིས་དང་ཟན་རིལ།
ཕྱག་ནས། ཇོ་བོ་རྗེའི་ཐུགས་དམ་གྱི་རྟེན་འཇམ་དཔལ་རྡོ་རྗེའི་ན་བཟའ། ཇོ་
འབྲོམ་ཡབ་སྲས་ཀྱི་སྨན་བསང་གི་ཤིང་སྣ། སྙེ་ཐང་ཇོ་བོ་རྗེའི་ཟ་མ་ཏོག་གི་ས་སྣ།
གངས་ཅན་སྒྲུབ་བརྒྱུད་གཙུག་རྒྱན་མཉམ་མེད་དྭགས་པོ་བཀའ་བརྒྱུད་ཀྱི་བྱིན་
རླབས་རྟེན་འདུས་རིལ་བུ། གླིང་གེ་སར་རྒྱལ་པོའི་ཨབ་ཚག སྲུ་འབྲུག་མོའི་སྒྲོ་
ཚག མཉམ་མེད་དྭགས་པོའི་ཐུགས་འཁྲུལ་མེད། ཀརྨ་པ་རོལ་བའི་རྡོ་རྗེའི་ན་
བཟའ། རྗེ་སྐྱོབ་པའི་སྐུ་ཤ་དང་ཐུགས་ཀྱི་རིལ་བུ་དང་ཕྱག་གནས། ཁ་ཆེ་པཎ་
ཊི་ཏའི་དབུ་ཞྭ། སྐྱོབ་པ་རིན་པོ་ཆེའི་འདིང་བ་དང་ན་བཟའ། ཀླུ་མལ་དྲོ་གཟི་
ཅན་གྱིས་ཕུལ་བའི་འབུམ་ནག་ཆུ་ཡི་ཟིལ་པ། རྒྱལ་དབང་ཀུན་དགའ་རིན་ཆེན་
ཀྱི་སྐུ་གདུང་། ན་རོ་བཀྲ་ཤིས་ཕུན་ཚོགས་ཀྱི་སྐུ་ཆོས། སྐྱབས་མགོན་པདྨའི་
རྒྱལ་མཚན་གྱི་སྐུ་གདུང་། རྗེ་འཕྲིན་ལས་བཟང་པོའི་སྐུ་སྟོད། རྗེ་དོན་གྲུབ་
རྒྱལ་པོའི་ན་བཟའ། ཆོས་ཉིད་ནོར་བུའི་དབུ་ལོ། ཐུགས་རྗེའི་ཉི་མའི་དབུ་ལོ།
རྗེ་ནཱ་རོ་པའི་རྣམ་འཕྲུལ་དགེ་སློང་དཔའ་ཆུང་རིན་པོ་ཆེའི་གདུང་ཐལ། བྱང་
སེམས་དཀར་དམར། འཕེལ་གདུང་། དབུ་ཐོད། དབུ་ལོ། སྐུ་རུས། དབུ་
ཀླད། ཤངས་མཚལ། ཕྱག་ནས་དང་སྐྱོབ་ པ་ནས་ ཞི་ བའི་བློ་གྲོས་ བར་གྱི་
གདུང་ཚྭ། སྐྱབས་མགོན་ཆོས་ཀྱི་སྣང་བའི་ཕྱག་ཕྲེང་། གྲུབ་དབང་བཟོད་པ་
263



རིན་པོ་ཆེའི་མཎྜལ་ཏོག་གི་གཟུངས་འབེ་ས་ལྷ་རྗེས་གངས་རི་སྒྲོལ་མ་ལ་ནས་
རྙེད་པའི་འཕེལ་གདུང༌། དབུ་བསྟན་པ་དར་རྒྱས་ཀྱི་མ་ཡུམ་གྱིས་འབུམ་པ་
ནས་རྙེད་པ། ཚོགས་བདག་གླང་སྣའི་ནོར་ཞེས། གཟི། མ་ནི་ཧོ། འཆང་།
ཤེལ་བཅས་རྒྱུ་བཞི་ལས་གྲུབ་པའི་ནོར་བུ་རིན་པོ་ཆེ་དང་བཅས་དབུ་བསྟན་པ་
དར་རྒྱས་ནས་ཕུལ། སྐྱབས་མགོན་ཆོས་ཀྱི་སྣང་བས་གྲུབ་དབང་རིན་པོ་ཆེ་ལ་
གནང་བའི་སྐྱོབ་པའི་སྐུ་ལི་ཕྲ་བྱིན་ཅན། སྟོན་པའི་འཇིམ་སྐུ་བྱིན་ཅན། སོག་
རུ་གཉན་གྲགས་ཀྱིས་སྟོན་པའི་སྐུ་བྱིན་ཅན་སངས་རྒྱས་འོད་སྲུང་རིང་བསྲེལ་
བཞུགས་པ་ཁྱད་མཚར་བ་ཐོག་སྡུག་མ་དང༌། བྱུ་རུའི་ཚེ་དཔག་མེད་མགོན།
ཚེ་ལྷ་ རྣམ་ གསུམ་ དང༌། སྐྱོབ་ པའི་ བཀའ་ འབུམ་ ཆ་ ཚང་། བསྟན་ སྙིང་
དགོངས་གཅིག རྗེ་བཙུན་མར་པའི་རྣམ་ཐར། སངས་རྒྱས་མཚན་འབུམ།
མདོ་བསྐལ་བཟང༌། བརྒྱད་སྟོང་། ཐར་མདོ། ཕྱག་ཆེན་རྒྱ་གཞུང༌། བཀའ་
བརྒྱུད་མགུར་ཚོགས། ཕྱག་ཆེན་ཆོས་དྲུག་དང་། སྟོན་ པའི་ མཚན་ སྔགས་
སོགས་གཟུངས་བཞུགས་ཆ་ཚང་གྲངས་ལྡན། པད་འཁོར་དང་སེང་ཁྲིར་རྩ་ཞོ་
གངས་གསུམ་དང་། རྒྱ་བོད་ཡུལ་གྲུ་ཁག་གི་གནས་ཆེན་རྣམས་ཀྱི་ས་སྣ། ཆུ་སྣ།
ཤིང་སྣ་དང༌། ལྔ་ཕྲག་ལྔའི་རྫས་དང་གཟི་དང་བྱུ་རུ། གཡུ་སོགས་རིན་པོ་ཆེའི་
རིགས་དང༌། གནའ་བོའི་ ཟངས་དཀར་ཆེ་ཆུང་ཉིས་ཤུ་ ལྷག་ལ་འབྲི་མར་གྱི་
ཉིང་ཁུ་དང་དཀར་གསུམ་དང་མངར་གསུམ་གྱིས་བཀང་བའི་སྟེང་དུ་གནོད་
སྦྱིན་ཕོ་དགུ་མོ་དགུ། ཚོགས་བདག་འཁོར་ལོ་བཅས་དང༌། ནད་ཀྱི་བསྐལ་བ་
ཞི་ཕྱིར་སྨན་ཕྱེ་སྣ་ཚོགས། མུ་གེའི་བསྐལ་བ་ཞི་ཕྱིར་འབྲུ་སྣ་ལྔ། མཚོན་གྱི་
བསྐལ་བ་ཞི་ཕྱིར་མཚོན་ཆའི་གནན་པ་དང་བཅས། མདོར་ན་རྗེ་ཆོས་ཀྱི་གྲགས་
པའི་རིང་བསྲེལ་ལྔའི་བཞུགས་ཚུལ་ལག་ལེན་ཚོགས་གཉིས་རྒྱ་མཚོ་ལྟར་ཕུལ་
ནས་གྲུབ་དབང་རིན་པོ་ཆེ་དབུ་བཞུགས་དང་འདུས་པ་རྒྱ་མཚོས་དྲུག་པའི་ཚེས་
བཞི་ལ་གཟུངས་སྒྲུབ་དང་ཟླ་བ་བརྒྱད་པའི་ཚེས་དྲུག་དང་བདུན་ལ་དཔལ་
འཁོར་ལོ་བདེ་མཆོག་གི་སྒོ་ནས་རབ་གནས་མཛད། དེ་སྐབས་སུ་དྭགས་སྤྲུལ་
264



ཐུབ་བསྟན་གཤད་སྒྲུབ་མཆོག་རང་དགོན་དུ་ཕེབས་པ་དང༌། རི་དབང་མཆོག་
སྤྲུལ་རིན་པོ་ཆེ་བཅས་མཆོག་གི་མཁན་སྤྲུལ་རིན་པོ་ཆེ་རྣམས་གདན་འཛོམས་
པས་སྒྲུབ་བརྒྱུད་བསྟན་པ་རྒྱས་པའི་རྟེན་འབྲེལ་བཟང་། དེ་རྗེས་ཚེས་བརྒྱད་ལ་
བླ་མ་མཆོད་པ། ཚེས་དགུ་ལ་སྤྱན་རས་གཟིགས་ཀྱི་བཀའ་དབང་དང༌། ཚེས་
བཅུ་ལ་གུ་རུ་ཞི་བའི་བཀའ་དབང་བཅས་གནང་། ཀ་མདོ་གྲོང་གིས་མ་ཎི་དུང་
སྒྲུབ་གསུངས་ནས་བཛྲ་དུང་སྒྲུབ་གསུངས་པའི་དམ་བཅའ་མཛད།
ཉེ་རབས་སུ་བྱོན་པའི་བསྟན་འཛིན་གྱི་སྐྱེས་བུ་རྣམས་ཀྱི་མཛད་རྣམ་ནི།
རང་གྲོལ་སྐུ་ཕྲེང་བཅུ་གསུམ་པ་མཆོག་སྤྲུལ་ངེས་གསང་བསྟན་མའི་ཉི་མ་
རིན་པོ་ཆེ་ནི། སྤྱི་ལོ་ ༡༩༣༠ ལྕགས་རྟ་ལོར་ཡབ་ཨར་རྒོད་སྐྱིད་འགྲུབ་བྱ་བ་
སྨན་སྔགས་པ་དམ་ པའི་ རང་ རྟགས་ཚང་བ་དེ་ དང་། ཡུམ་ མཚན་ ལྡན་མ་
བསོད་ནམ་དབང་མཚོ་གཉིས་ཀྱི་སྲས་སུ་བ་རོ་(ག་རྡོ་)གྲོང་དུ་ངོ་མཚར་བའི་
མཚན་ལྟས་བཟང་པོ་དང་བཅས་མཚན་དཔལ་བཞད། ཡབ་ཀྱིས་སྲས་བགྲེས་
གཞོན་གཉིས་རབ་ཏུ་བྱུང་ན་གང་བཟང་ཞུས་པས། ༧འབྲི་གུང་སྐྱབས་མགོན་
ཞི་བའི་བློ་གྲོས་མཆོག་གིས་སྲས་གཞོན་པ་རང་གྲོལ་རིན་པོ་ཆེའི་སྐུ་སྐྱེ་ཡིན་པར་
ལུང་བསྟན་ནས་རྟགས་ཐམ་ཕབ། རང་དགོན་ནས་ཁྲི་གསོལ་མཛད་སྒོ་ཟབ་
རྒྱས་ཕུལ་ནས་འདོན་ཆོས་གཏོར་གསུམ། མཆོད་བཟོ་དཀར་རྒྱན་ལ་ཤིན་ཏུ་
མཁས། ཡབ་ལས་སུམ་རྟགས་དག་གསུམ། སྨན་རྩིས་ལ་སྦྱངས་པ་གནང་།
དབུ་ཤེས་རབ་ཀྱི་སྐུ་དྲུང་ནས་རྒྱུད་བཞིའི་དོག་གཅོད་མཛད། སྔ་ཕྱིར་སྐྱབས་
མགོན་རྣམས་གཉིས་གཙོས་མཁས་གྲུབ་དུ་མའི་ཞབས་ལ་བཏུགས་ནས་རང་
ལུགས་བཀའ་བརྒྱུད་པའི་ཆོས་སྲོལ་རྣམས་ཀྱི་གདམས་ པས་ཕྱུག་ནས་ གཤིན་
རྗེའི་མུན་མཚམས་ཀྱི་རྡོར་སློབ་གནང༌། འགོམ་བླའི་ཁྲིར་ལོ་དགུ་བཞུགས།
མཐུ་ནུས་ཆེ་བས་མི་རྟ་ལ་ཁྲུས་དང་བྱིན་རླབས་གནང་བས་མཚོན་མི་ལེན་པ་
སོགས་མང༌། ཐུགས་གཤིས་བཟང་བས་དད་ལྡན་དངས་བ་འདྲེན་པའི་མཆོག་
སྤྲུལ་ཞིག་ཡིན། དེ་རྗེས་སྤྱི་ལོ་ ༡༩༥༩ ལོ་འབྲི་རུ་རྫོང་ཨུ་ཡོན་དང་། སྤྱི་ལོ་
265



༡༩༦༠ལོ་ནག་ཆུ་ས་གནས་ཀྱི་ཨུ་ཡོན་བཅས་ཡིན་པ་དང་། སྤྱི་ལོ་༡༩༦༩ལོར་
བཙོན་ དུ་ བཅུག སྤྱི་ ལོ་ ༡༩༧༦ལོར་ ཉེས་ མེད་ དག་ སེལ་ ཐོབ། སྤྱི་ ལོ་
༡༩༨༡ལོར་ལྷ་ལྡན་དུ་ས་ཟླའི་ཚེས་བཅོ་ལྔའི་ས་སྲོད་དུ་གཟུགས་སྐུའི་བཀོད་པ་
ཆོས་ཀྱི་དབྱིངས་སུ་བསྡུས་ནས་ཐུགས་དམ་བཞུགས། གདུང་ཆོག་དང་ཐུགས་
དམ་གསལ་འདེབས་ལ་སྐྱབས་རྗེ་རི་དབང་རིན་པོ་ཆེ་དང༌། དགེ་སློང་མདོ་
སྔགས་གཉིས་ཀྱིས་གནང་ནས། སྐུ་གདུང་སེ་རའི་དུར་ཁྲོད་དུ་གདན་དྲངས་
ནས་ལུས་སྦྱིན་དུ་བཏང་། གདུང་རྟེན་སེ་རའི་ཕ་བོང་ཁར་བཞེངས། རྗེ་ཉིད་
ཀྱི་སྐུ་ཕྲེང་གོང་མ་རྣམས་ཀྱི་རྣམ་ཐར་ནི་ ཤག་ ཝ་ ཐང་དགོན་གྱི་ལོ་ རྒྱུས་ སུ་
གཟིགས་འཚལ།
རྟོགས་ལྡན་རྣམ་རྒྱལ་ཉི་མ་མཆོག་ནི་ཡབ་ཉི་མ་དར་འབུམ་དང༌། ཡུམ་
སྐྱེན་པ་བཟའ་འཛུམས་དགེ་གཉིས་ཀྱི་སྲས་སུ་སྤྱི་ལོ་ ༡༩༡༤ རབ་བྱུང་བཅོ་ལྔ་
ཤིང་སྟག་ལོར་ཀ་མདོར་སྐུ་འཁྲུངས། ཆུང་ནས་གྲུབ་དབང་བཟོད་པ་རིན་པོ་
ཆེའི་ཆུ་ལེན་སོགས་བྱས་ནས་ཞབས་ལ་བཏུགས། རྩ་བའི་བླ་མ་བཀུར་ནས་དམ་
ཆོས་དགོངས་པ་ཡང་ཟབ་ཀྱི་ཁྲིད་ལུང་ཞུས། དྲེད་འདུལ་བླ་མའི་དྲུངས་ནས་
བཅོད་ཀྱི་གདམས་པ་རྣམས་ ཐོབ་ནས་དུར་ཁྲོད་བརྒྱ་རྩ་དང་ཆུ་མིག་བརྒྱ་རྩ་
འགྲེམ་ནས་འཁྲུལ་ཞིག་ཆེན་པོར་གྱུར། དབུས་ལ་ཕྱག་འཚལ་དུ་ཕེབས་ནས་
གཏེར་སྒྲོམ་རི་བསྐོར་དང་གནས་ཆེན་ཁག་ལ་ཕྱག་ཁོ་ནས་ཕེབས་པས་རྐང་ཐང་
དང་གཅིག་པར་སླེབས། ཀུན་གྱི་ཕྱག་འཚལ་བླ་མ་ཞེས་གུས་བཀུར་ཆེ། རིག་
གསར་དང་རུ་ཁག་གི་སྐབས་སུ་གྲུབ་ཐོབ་ཀྱི་སྤྱོད་པ་ཁོ་ན་མཛད། དེ་རྗེས་ཆོས་
ལུགས་རང་མོས་བྱུང་བས་རང་དགོན་རྟེན་འཕྱག་ཉམས་གསོ་བྱས་ནས་ནད་
གཅོད་གདོན་འདུལ་ལ་ནུས་པ་ཆེ་བས་ནགས་ཤོད་སྟོད་སྨད་བར་གསུམ་དུ་
དགོན་གསར་རྟོགས་ལྡན་ཞེས་ཀུན་གྱིས་བཀུར། རང་དགོན་ཉམས་གསོ་ཞུ་
སྐབས་སུ་འབུལ་སྡུད་ཐམས་ཅད་རྟེན་སུམ་ལ་སོགས་གང་དགོས་འཇོག་སྒོ་མང་།
སྐུ་ཚེ་གང་པོར་སྦས་པའི་བརྟུལ་བཞུགས་ཁོ་ན་མཛད་ཤིང་འཁོར་འདས་མཉམ་
266



པ་ཉིད་དུ་རྟོགས་པའི་གྲུབ་ཐོབ་ཡིན་པས། ལས་ཅན་འགའ་ལ། འཁོར་འདས་
ལག་པའི་ཕྱི་ནང་ཡིན། དགེ་སྡིག་སེམས་ཀྱི་འཁྱེར་སོ་ཡིན་ཞེས། ཕྱག་རྒྱ་ཆེན་
པོ་གདམས་ ངག་ གི་ཚུལ་ དུ་ གསུངས། མཐར་ མཛད་ པ་ འཕྲིན་ལས་རྣམས་
ཡོངས་སུ་གྲུབ་ནས་སྤྱི་ལོ་ ༢༠༠༠ ལྕགས་འབྲུག་ལོར་ཟླ་བ་དྲུག་པའི་ཚེས་བཅོ་
བརྒྱད་ཉིན་སེང་གེའི་ཉལ་སྟབས་དང་བཅས་གཟུགས་སྐུའི་བཀོད་པ་ཆོས་ཀྱི་
དབྱིངས་སུ་ཐིམ། ཉིན་ཤས་ཐུགས་དམ་མ་གྲོལ། དེ་ནས་སྐུ་གདུང་རྟེན་འཕྱག་
ཏུ་གདན་དྲངས། རྗེས་འཇུག་རྣམས་ཀྱིས་གདུང་འབུམ་ཁང་བརྩིགས་མཆོད་
རྟེན་སྔོན་སྟོབས་ལྡན་རིན་པོ་ཆེའི་གདུང་འབུམ་ཤུལ་དུ་བཞེངས། །
དབུ་དཀོན་མཆོག་མཐར་ཕྱིན་ནི་ཡབ་པུ་གུ་དང༌། ཡུམ་དུང་མཚོ་གཉིས་
ཀྱི་སྲས་སུ་སྐྱི་རུ་གོང་མར་འཁྲུངས། རང་དགོན་དུ་སྒྲིག་བཞུགས་མཛད་ནས་
ཐོན་སྒོ་ཁག་དང་སྤྱི་གསོ་བཅས་ཡོངས་སུ་ཐོན། དབུ་ཁྲི་པའི་ཁྲིར་འཁོད་ནས་
འདོན་ཆོས་སྨར། ཚོགས་པའི་བླ་མ་མཛད། དགོན་པ་ཉམས་གསོའི་སྐབས་སུ་
འགན་ཁུར་དང་། བསྐང་གསོ་དང་དགོང་འདོན་བཅས་ཀུན་གྱི་ཁུར་བླངས།
སྐུ་ཚེ་གང་པོར་ལྷག་བསམ་ཆེ་ཞིང་། དགུང་ལོ་མཐོ་བས་ཚོགས་ལ་ཕེབས་མ་
གྲུབ་ཀྱང༌། ཉིན་ལྟར་དུང་ཡོན་དང་འདོན་བསྐུལ་ཁག་དང་དུར་ཁྲོད་དུ་སྐྱབས་
འགྲོ་བཅས་སྐུ་ཚེ་མ་གཤེགས་བར་དུ་ཆད་མེད་དུ་ཕེབས། སྤྱི་ལོ་༡༩༩༨ ས་སྟག་
ལོ་ཟླ་བ་བདུན་པའི་ཚེས་བརྒྱད་ལ་ སེམས་ ཅན་མང་པོའི་དོན་ དུ་ སྐུ་ཞི་བར་
གཤེགས།
རི་དབང་མཆོག་སྤྲུལ་དཀོན་མཆོག་བསྟན་འཛིན་ཆོས་ཀྱི་རྒྱལ་མཚན་
དཔལ་བཟང་པོ་མཆོག་ནི། སྤྱི་ལོ་ ༡༩༩༨ ས་བྱི་ལོར་ལྷ་རི་རྩྭ་ཟ་རུ་བཞི་ལས་
སངས་ཆེན་དུ་ཡབ་སྤུས་ཚ་ཀ་ཡག་དང་ཡུམ་ཨ་ཡེ་གཉིས་ཀྱི་སྲས་སུ་ངོ་མཚར་
བའི་ལྟས་བཟང་དུ་མ་དང་བཅས་སྐུ་འཁྲུངས། མར་སྒམ་དུ་སེར་ཆེན་མེ་ཏོག་
འཁྲུངས་བ་དང་། སྐུ་ཆུང་དུས་སུ་གཞན་ལས་ཁྱད་པར་མཚར་བ་ཞིག་བྱུང་
བས། དབུ་སྐྲ་གྲིས་ཀྱང་མི་ཆོད་པའི་ཚོམ་བུ་ཞིག་བྱུང་བས་ཨ་ཉེ་ནས་བུ་ར་རྔ་
267



ཞེས་འབོད། དེ་རྗེས་སྨད་ནས་ཕེབས་པའི་རྣལ་འབྱོར་བ་ཞིག་གིས་བུ་འདི་ཁྲུས་
བྱས་ནས་མི་གཙང་བ་ལ་འཛེམས་དགོས་པའི་བསླབ་བྱ་དང་། མཚན་ཞུས་པས་
རྟགས་མཚན་ཉི་མ་ཞེས་ གནང་ བ་ དང་ དབུ་ལ་འཁོར་ལོའི་ རི་ མོ་ བཀྲ། རི་
དབང་སྐུ་གོང་མ་དགོངས་པ་ཆོས་དབྱིངས་སུ་ཐིམ་ནས་ལོ་མང་བར་སོང་བས།
རང་དགོན་ནས་ཡང་སྲིད་བརྩད་འཚོལ་གྱི་རྟགས་མཚན་བཟང་པོར་བྱུང་བའི་
ཁྱེའུ་མཚན་ལྡན་རྣམས་མཚན་ཐོ་འགོད་ཐེངས་གཉིས་བྱས་ནས་གཏན་འཁེལ་
མ་བྱུང་། མཇུག་ཏུ་སྤུ་ཚ་ ཀ་ཡག་གིས་སྲས་ཀྱི་མཚན་འབུལ་བར་ཞུས་པས།
མཚམས་ངེས་དོན་རིན་པོ་ཆེས་སྤྲང་རྒན་ཁྱོད་ལ་ཨེ་གསུངས་ཀྱང་རྗེས་སུ་མཚན་
ཐོ་དེའི་གྲལ་དུ་ཚུད། བླ་མའི་འཁྲུངས་ལོ་དང་ཡབ་ཀྱི་མཚན་གྱི་དབུར་ཀ་དང་
ཡུམ་གྱི་མཚན་གྱི་དབུར་ཨ་ཡོད་པ་འདོར་ན་གསལ་བྱེད་སུམ་ཅུའི་འགོ་འཇུག་
ཡོད་པར་གསུངས་པ་བཞིན་ཆགས་རི་ཉི་གྲགས་རིན་པོ་ཆེའི་སྙན་དུ་ཕབ་པས་
འདི་ཡིན་གསུངས། དགུང་ལོ་ལྔ་ལ་ཕེབས་སྐབས་སྐྱེན་པ་བན་དཔོན་བསྟན་པ་
ངོ་འཁོར་བཅས་སྐུ་ཆས་འགའ་དང་བཅས་ཕེབས་པས། རྗེ་ཉིད་ཀྱི་ཕྲེང་བ་
མགུལ་དུ་བཞེས་ནས་ཀུན་ཡིད་ཆེས། བཟའ་ཚེས་དགེ་བར་ཁྲུས་གསོལ་དང་ན་
བཟའ་ཕུལ། འབྲི་གུང་སྐྱབས་མགོན་རྣམ་གཉིས་ལ་སྙན་གསན་ཕུལ་བས་དེ་
བཞིན་གནང་བར་བསྩལ། རང་དགོན་ནས་ཆེ་དགུ་ཀུན་གྱི་ཁྲི་གསོལ་མཛད་
སྒོའི་དུས་ཚེས་གཏན་ཁེལ་གནང་ནས་ནགས་ཤོད་དུ་གདན་འདྲེན་ཞུས། རང་
དགོན་ནས་ཟབ་རྒྱས་ངང་སེར་སྦྲེང་དང་ཁྲི་གསོལ་མཛད་སྒོ་བླ་ན་མེད་པ་གནང་
ནས་གྲུབ་དབང་དཀོན་མཆོག་བཟོད་པའི་དྲུང་དུ་གཙུག་ཕུད་ཕུལ་བས་མཚན་
རི་དབང་དཀོན་མཆོག་བསྟན་འཛིན་ཆོས་ཀྱི་རྒྱལ་མཚན་དཔལ་བཟང་པོ་ཞེས་
གནང་། རང་ལུགས་ཆོས་བརྒྱུད་ཁག་གི་དབང་ལུང་ཁྲིད་གསུམ་རྣམས་ཞུས་པ་
དང༌། རྩ་བའི་ཡོངས་འཛིན་སྤུ་ཚ་མཚམས་པ་ངེས་དོན་རིན་པོ་ཆེ་ནས་མཛད།
རང་ལུགས་ཆོ་ག་དང་ཆོས་སྤྱོད་ལ་ཐུགས་འཛིན་མཛད་པ་ན་ཐུགས་རིག་བཀྲ་
བས་ཀུན་གྱི་ངོ་མཚར་དུ་འཛིན། འབྲི་གུང་སྐྱབས་མགོན་རྣམ་གཉིས་ཀྱི་བཀའ་
268



ལྟར་འགོམ་བླའི་ཁྲིར་ཕེབས། དགུང་ལོ་བཅུ་གསུམ་ལ་དམངས་གཙོ་བཅོས་
བསྒྱུར་བྱས་ནས་རང་དགོན་དང་ཁ་བྲལ་བཏང་ནས་ཞིང་འབྲོག་ལས་ཀ་དང་
ཨར་ལས་སོགས་སྤྱི་དམངས་དང་མཚུངས། དགུང་ལོ་ཉེར་གཉིས་ལ་ཉེས་ཅན་
པའི་ཞྭ་མོ་གཡོག་ནས་འཛིན་བཟུང་བྱས། འབྲི་རུ་རྫོང་བཙོན་ཁང་དང་། ལྷ་
རི་རྫོང༌། ནག་ཆུ་ས་གནས། ལྷ་ས་གྲོང་ཁྱེར་བཅས་ཀྱི་ཁྲིམས་མུན་དུ་བཅུག
དགུང་ལོ་སོ་གསུམ་ཐོག་ཁྱོན་དང་འདྲ་བའི་ཉེས་པ་དག་སེལ་གནང་ནས་བཙོན་
ཁྲོལ་བྱུང་བས་ནག་ཆུ་ཁ་ གདན་ བཟོ་གྲྭ་དང་། མཚོན་བྲིས་ཀྱི་ལས་བཟོ་བ་
མཛད། དགུང་གྲངས་སོ་བདུན་ལ་རང་དགོན་བསྐྱར་བཞེངས་ཆོག་མཆན་
དང་ལས་གྲྭའི་འཆར་འགོད་བཅས་དུས་སྟོན་མཛད་ནས་ཁུར་བླངས། དེ་རྗེས་
འབྲི་གུང་གྲུབ་དབང་དཔའ་ཆུང་རིན་པོ་ཆེའི་དྲུང་ནས་རང་ལུགས་ཟབ་ཆོས་
ཁག་དང་མན་ངག་གང་ཟབ་ཞུས། གཏེར་སྒྲོམ་རི་བསྐོར་སྐབས་སུ་ཨ་ཕྱིའི་བླ་
མཚོ་ནས་མ་འོངས་ལུང་བསྟན་དུ་མ་མཇལ། དེ་མིན་ངོ་མཚར་ཆེ་བ་འགའ་
བྱུང་ཡང་དེ་ཙམ་མོ། སྤྱི་ལོ་༡༩༩༥ལོ་པེ་ཅིང་ནང་བསྟན་སློབ་གླིང་དུ་ཕེབས་
ནས་སློབ་གྲྭ་ཆེན་མོའི་མཚན་གནས་ཐོབ། དེ་སྔོན་བོད་རྒྱུད་ནང་བསྟན་རྩ་རླུང་
ཚོགས་པར་ཕེབས་པས་རྩ་རླུང་གི་མཐུ་ནུས་མངའ་བས་དད་འདུན་སྐྱེ་བོའི་མི་
ཚོགས་མང་། སྤྱི་ལོ་༡༩༩༩ལོ་དབུ་རུ་སྟག་ལུང་དུ་རིས་མེད་གྲུབ་མཐའ་ཡོངས་
ཀྱི་བཤེས་གཉེན་མང་པོ་ལ། བ་རི་ལོ་ཙཱའི་རིན་འབྱུང་བརྒྱ་རྩའི་ལྷ་སུམ་བརྒྱའི་
རྗེས་གནང་དང་། རིན་ཆེན་གཏེར་མཛོད་དང་ བསམ་ ལྷུན་མན་ངག་ བཅུ་
གསུམ་གྱི་བཀའ་དབང་བསྩལ། སྤྱི་ལོ་ ༢༠༠༠ལོར་རང་དགོན་དུ་དེ་བཞིན་
རིན་འབྱུང་བརྒྱ་རྩའི་བཀའ་དབང་དང་། སྤྱི་ལོ་ ༢༠༠༥ལོར་ནགས་ཤོད་ཆོས་
གླིང་དགོན་དུ་རིན་འབྱུང་བརྒྱ་རྩའི་བཀའ་དབང་གནང་བས་ གསང་སྔགས་
གསར་བའི་དབང་ལུང་ཁྲིད་གསུམ་རྒྱུད་པ་སྟོང་ལ་ཉེ་བ་རྣམས་གསོས། ལྷག་ཏུ་
ངོ་མཚར་ཆེ་བའི་ཤེལ་དཀར་འབུམ་པ་རྒྱས་བསྐྲུན་མཛད་པ་དང༌། སྐྱབས་རྗེ་
མཆོག་གིས་གཙོ་བོ་མཛད་པའི་སྐྱོབས་པ་སྟོང་སྐུ་བཞེངས་པ་དང་། རང་དགོན་
269



དུ་བླ་མ་ལྔ་བཅུའི་རྒྱས་ཁྲིད་དང༌། འཇམ་དཔལ་མཚན་བརྗོད་རྒྱས་ཁྲིད་སོགས་
མཛད་པས་དཀའ་དྲིན་གཞལ་བར་དཀའ། དེ་བཞིན་མཛད་པ་འཕྲིན་ལས་
ཤིན་ཏུ་ཆེ་ཡང་འདིར་རྗེས་དྲན་ཙམ་ལས་ཞིབ་པར་རྣམ་ཐར་རྒྱས་པར་གཟིགས་
འཚལ། གང་ སྐུ་ གཟི་ དཔལ་ རབ་ ཏུ་ འཕྲོ་ བས་ མཛད་ འཕྲིན་ རྒྱས་ བཞིན་
བཞུགས་སོ།
གྲུབ་པའི་ ཁྱུ་ མཆོག་ གྲུབ་ དབང་ དཀོན་མཆོག་ཆོས་ བཟང་ རིན་ པོ་ ཆེ་
དཔལ་བཟང་པོ་མཆོག་ནི་སྤྱི་ལོ་ ༡༩༣༦རབ་བྱུང་བཅུ་དྲུག་པའི་མེ་བྱི་ལོར་ཡབ་
སྟོང་རི་ ག་ རྡོ་ དང༌ ཡུམ་ ཀླུ་ མོ་ སྐྱིད་ གཉིས་ ཀྱི་ སྲས་ སུ་ མཚན་ དཔེའི་ བཞད།
དགུང་ལོ་བརྒྱད་ནས་རང་དགོན་དུ་སྒྲིག་བཞུགས་གནང༌། དགོན་པའི་འདོན་
ཆོས་རྣམས་ལ་སྦྱངས་པ་མཐར་ཕྱིན་ནས་དགུང་ལོ་ཉེར་གསུམ་ལ་དབུ་མཛད་ཀྱི་
ཁྲིར་འཁོད་པས་དབུ་འོད་བསྲུང་དང་ཤེས་རབ་བཅས་ཀྱི་དྲུང་ནས་གདངས་
དབྱངས་ཀྱི་ འགྱུར་ ཁུག་ དང་ འདོན་ གཤིས་ བཟང་ བའི་ བསྟོད་ཚིག་ བཟང༌།
དགུང་ལོ་ཉེར་བཞི་ལ་དམངས་གཙོ་བཅོས་བསྒྱུར་ཚུགས་ནས་སྤྱི་ལྟར་རྫོང་དུ་
སྦྱང་བརྡར་འཛིན་གྲྭར་ཕེབས། དེ་མིན་སྨོས་ཁྱིམ་ཤང་དང་རླན་ཆུ་ཤང་གིས་དོ་
དམ་ཅུང་ཟད་གནང་། མི་དམངས་ཀུན་ཧྲིའི་སྐབས་སུ་གཉགས་མདོའི་རྟ་རྫི་
གནང་བས་རྟ་རྣམས་འཕེལ་ཁ་བཟང་ཞིང་དེ་སྐབས་ཆོ་ག་ཆོས་སྤྱོད་ཀྱི་གདངས་
དབྱངས་ལ་གཤར་སྦྱང་གནང་བས། ཉིད་ཀྱི་ཚ་མོས་ཞང་པོ་ནི་ཉིན་ལྟར་གླུ་
གཞས་བཏང་ གི་ འདུག་ པས་ སྤྲོ་ བ་ ཆེན་ པོ་ ཡོད་ པ་ འདྲ་ ཞེས་ ཟེར། སྤྱི་ལོ་
༡༩༨༠ ཁྱོན་དང་འདྲ་བའི་འགན་འཁྲིའི་ལམ་ལུགས་གསར་དུ་གནང་། རྗེ་
ཉིད་ཀྱིས་ད་སྔོན་དུས་སྐབས་དེ་འདྲ་ཞིག་ཤར་བས་རང་རྒྱུད་ལ་འདི་ཕྱི་གཉིས་
འཚེངས་ཀྱི་དམ་ཆོས་ཞིག་སྒྲུབ་པར་བསྐུལ་མ་གནང་བ་དང་མཚུངས་པས། ད་
ནི་ཆོས་ཡང་དག་ཞིག་སྒྲུབ་རྒྱུའི་མདུན་པ་ཐུགས་ལ་བརྟན་པོར་གནས་པའི་
སྐབས་དེར་རྗེ་ཉིད་དབུ་ངག་དབང་གི་སྐུ་མདུན་དུ་ཕེབས་པས། དབུ་ངག་
དབང་ནས་ཁ་ཙང་ནགས་ཤོད་སྟོད་ནས་སྨན་ལེན་མཁན་འགའ་བྱུང་བས་དེ་
270



རྣམས་ཀྱིས་འབྲི་གུང་དུ་གྲུབ་དབང་དཔའ་ཆུང་བྱ་བ་བཞུགས་ནས་སྒྲུབ་གྲྭ་གསོ་
བ་དང་མཚམས་པ་ཡང་འགའ་འདུག་ཟེར་བཤད་ཞུས་པས། དགེ་སློང་རིན་པོ་
ཆེའི་མཚན་ཐོས་པ་ཙམ་གྱིས་རྩོལ་མེད་ཀྱི་མོས་གུས་དྲགས་པོ་ཐུགས་ལ་འཁྲུངས།
ཟློག་མེད་ཀྱིས་འགྲོ་བའི་བསམ་པ་དྲགས་པོ་སྐྱེས་ཤིང་ཐབས་ཤེས་གང་གྲགས་
སྙམ། དེ་དུས་སུ་ད་དུང་སྲིད་ཇུས་ལྷོད་པོ་དེ་ཙམ་མེད། རླན་ཆུ་ཤང་བ་ལག་ཏུ་
ཡོད་པའི་ཤང་གི་ཏང་ཀྲི་པུའུ་གཡང་ལྷུག་གི་དྲུང་དུ་ཞོགས་པ་སྔ་པོར་ཕེབས་
ནས་རྒྱལ་སྒོ་བརྡུངས། ཁྱོད་སྔ་པོ་འདི་འདྲ་ཅི་ཡིན་ཟེར་བས། ང་ནི་ཅུང་ན་གི་
འདུག་པས་ལྷ་སར་སྨན་བཅོས་ཞིག་འགྲོ་བའི་དགོངས་དཀྲོལ་ཡོང་བར་གནང་
གསུངས། གཡང་ལྷུག་ནས་འགན་འཁྲིའི་ལམ་ལུགས་གསར་དུ་ སྤྲད་པས་མི་
རྣམས་ཕྱོགས་ལ་ཐོན་མི་ཆོག་པའི་བཀའ་རྒྱ་དང༌། དེ་རིགས་བྱུང་ན་འགན་
འཁྲི་གཞུང་བཞེས་བཏང་གི་ཡོད་པས་མི་ཡོང་གསུངས། རིན་པོ་ཆེས་འགན་
འཁྲི་གཞུང་བཞེས་བཏང་ན་གཏོང་། ཅིས་ཀྱང་གནང་བར་ཞུས་པས། ད་ཁྱོད་
སོང་རྗེས་སུ་གནས་ཚུལ་གང་བྱུང་ངས་འགན་ལེན་ཆོག་གསུངས། དེ་ནས་གྲུབ་
དབང་མཆོག་གིས་གསང་བའི་སྒོ་ནས་བེ་ཅག་བསྟན་པའི་ཉི་མ་དང༌། དཀོན་
མཆོག་ཆོས་ འཛིན་ གཉིས་ དང་ བཅས་ ཉིན་བདུན་ལ་འབྲི་གུང་ ཐེལ་ཞོལ་ དུ་
ཕེབས་གྲུབ། དགེ་སློང་རིན་པོ་ཆེ་དགོང་མོ་མཇལ་བར་རྟེན་འབྲེལ་མ་ལེགས་
དགོངས་ནས་དེ་ནུབ་དེར་བཞུགས། ཕྱི་ཉིན་སྒྲུབ་ཁང་དུ་ཉི་ཟེར་ཕོག་པ་དང་
མཉམ་དུ་སླེབས་པས། གྲུབ་དབང་དཔའ་ཆུང་རིན་པོ་ཆེ་ཆུ་གཏོར་གྲུབ་པ་དང་
མཉམ་དུ་མཇལ་བས་ཅུང་ཞིག་མོས་གུས་བ་སྤུ་སྡང་བས་ལྷག་པར་ཚེ་འདིའི་སྣང་
བ་ཏུར་རེར་འགག དེ་ནས་རྗེས་སུ་འཛིན་པའི་ཞལ་བཞེས་གནང་ནས་ཁོང་
རྣམས་ལྷོ་གནས་རྒྱས་པར་ཕེབས། འབྲི་ཐེལ་དུ་ཚུར་ཕེབས་པས་དཔའ་ཆུང་
རིན་པོ་ཆེས་སྒྲུབ་རྒྱག་ཡང་གནང་ནས་ཨ་ཕྱི་ཁང་གི་གྱང་རལ་ཞིག་ཏུ་ཡོལ་བ་
བྱས། རྗེ་ཉིད་ཀྱིས་ཐོད་རྒལ་གྱི་སྐྱེས་བུ་ཡིན་པས་དངོས་གཞི་ལ་འཇུག་པར་
ལུང་བསྟན་ཀྱང་། ཆོས་ཀྱི་གདུང་བས་ཐུན་མོང་སྔོན་འགྲོ་ལ་འཇུག ཉིན་
271



མཚན་གཉིས་ལ་གཉིད་དང་ཁ་ཟས་སྤྱོད་ལམ་རྣམ་བཞི་ལ་ཆུ་ཚོད་གཉིས་ཙམ་
ལས་དུས་ཚོད་ནི་ཆེས་རིན་ཐང་ལྡན་པས་བརྩོན་པ་དྲགས་པོས་ཕྱག་ཆེན་དང་
ཆོས་དྲུག ཡང་ཟབ། རང་ལུགས་ཐུན་མིན་ཟབ་ཆོས་བཅས་ཀྱི་གདམ་པ་
རྣམས་ཡོངས་སུ་ཐོས་ལོ་ཙམ་མ་ཡིན་པར་ཐོས་བསམ་སྒོམ་གསུམ་མཐར་ཕྱིན་པ་
དང་། གྲུབ་དབང་དཔའ་ཆུང་རིན་པོ་ཆེས་བསྔགས་པ་ཆེ་ཞིང་དོན་གྱི་དགེ་
སློང་ངམ་ཧེ་རུ་ཀའི་དགེ་སློང་ཡིན་ཞེས་རྗེ་ཉིད་དང་དབྱེར་མེད་པར་གསུངས།
གདམས་ངག་རྣམས་ལ་གེགས་སེལ་བོགས་འདོན་དཔྱིད་ཕྱིན་ནས། བཀའ་
བརྒྱུད་གོང་ མའི་ གདན་ ས། ལྷོ་ གྲོ་ བོ་ལུང་། རྗེ་ མི་ ལའི་ སྒྲུབ་ གནས་ ཁག
དཔལ་དྭགས་ལ་སྒམ་པོ། རྩྭ་རི་ཏྲ་དང་གངས་རི་ལ་སོགས་ངེས་མེད་བྱ་བྲལ་གྱི་
བརྟུལ་བཞུགས་ཕེབས་པར་བཞེད་ཀྱང་། རྗེ་བླ་མ་ལ་གྲུབ་དབང་དཔའ་ཆུང་
རིན་པོ་ཆེས་ནགས་ཤོད་དགོན་གསར་དུ་ཕེབས་ནས་འགྲོ་དོན་མཛད་དགོས་
པའི་བཀའ་ལུང་ཕེབས་པས་རང་དགོན་དུ་ཕྱག་ཕེབས་ནས་འདུས་པ་རྣམས་ལ་
རྒྱལ་བའི་བཀའ་འགྱུར་དང་ཆོས་སྤྱོད་སོགས་བཀའ་ལུང་གནང་། ཀྭ་མཆོག་
སྒྲུབ་གྲྭ་ ཐར་གླིང་ ཉམས་གསོ་གནང་ཞིང་རྗེ་བླ་མ་བསྟན་འཛིན་འགྲོ་འདུལ་
སོགས་ལ་ཕྱག་རྒྱ་ཆེན་པོའི་གདམས་པ་གནང་ནས་བཟུང་རང་དགོན་དུ་སྒྲུབ་
པའི་རྒྱལ་ མཚན་ བཙུགས། སྤྱི་ལོ་ ༡༩༨༨ ལོ་ འབྲི་གུང་ དུ་ ཕེབས་ པར་ལུང་
བསྟན་ལྟར་ཕེབས་པས་རྗེ་དཔའ་ཆུང་རིན་པོ་ཆེ་སྐུ་མྱ་ངན་ལས་འདས་སྐབས།
ཐུགས་ དམ་ གསལ་ འདེབས་ དང་། གདུང་ རྟེན་ བཞེངས་ བ་ སོགས་ ཞབས་
འདེགས་བླ་ན་མེད་པ་མཛད། གཞན་ཡང་ དབུ་དཀོན་ མཆོག་ཚུལ་ཁྲིམས་
མཆོག་དང་གྲུབ་དབང་རིན་པོ་ཆེ་གཉིས་བཀའ་གྲོས་བསྡུར་ནས་སྔོན་གྱི་ལོ་
རབས་མང་པོ་སོང་བའི་སྒྲུབ་པ་དང་སྒྲུབ་མཆོད་ཁག་ལ་ཉམས་གསོ་དང་རྒྱུན་
ཚོགས་ལ་ཕེབས་པ་དང༌། འདོན་དབྱངས་ཀྱི་གྲངས་རིམ་སོགས་འགྱུར་ཁུག་
སྙན་འཇེབས་ལྡན་པའི་སྔར་ལྟར་གྲ་མ་ཆགས་ཟུར་མ་ཉམས་པར། དབུ་དཀོན་
མཆོག་བསྟན་དར་དང་། དབུ་དཀོན་ མཆོག་ མཐར་ ཕྱིན་ གཙོས་ པའི་ དབུ་
272



མཛད་རིམ་བྱུང་ལ་ངལ་བ་འཛེམས་མེད་ཀྱིས་བསླབ་བྱ་དང་བསླབ་སྦྱོང་གནང་
བས་སྔར་ལས་ལྷག་པའི་སྒྲུབ་མཆོད་ཁག་ཉམས་གསོ་ཐུབ། སྤྱི་ལོ་༡༩༩༢ ལོར་
རང་དགོན་དུ་དབུ་ཆོས་སོགས་སྒྲིག་གཞི་བསྐྱར་གསོ་གནང་བས། རྗེ་ཉིད་དབུ་
ཁྲི་པའི་ལས་གནས་མཛད། དེ་ནས་ཚོགས་ཆེན་ཁག་དང་དམིགས་གསལ་གྱི་
ཚོགས་ཁག་ལ་ཕེབས་པ་ལས་གཙོ་ཆེར་སྒྲུབ་པ་ཁོ་ནར་བཞུགས་ནས། གྲྭ་ཚང་
གི་འདོན་ཆོས་ཁག་དང་སྒྲུབ་པའི་ཁྲིད་ལུང་ཁོ་ན་མཛད་ནས་བཞུགས། སྤྱི་ལོ་
༡༩༩༧ལོ་ནས་ བཟུང་སྒྲུབ་ པ་གཅིག་པུར་ལ་རྩེ་གཅིག་ཏུ་བཞུགས་ པས་ ཕྱི་
རབས་པའི་སྒྲུབ་པོ་རྣམས་ལ་མིག་ལྟོས་བཟང་། གཞན་ཡང་རང་དགོན་དང་
ཕྱོགས་ཁག་ལ་རྟེན་གསུམ་བཞེངས་པ་དང༌། ཆོས་གཞིས་བཙུགས་པ་སོགས་དེ་
མིན་རིས་མེད་སེར་སྐྱ་ཆོས་འབྲེལ་ ཐོབ་པ་དང་རྩེ་གཅིག་སྒྲུབ་ལ་བརྩོན་ཞིང་
ཉམས་རྟོགས་ཀྱི་ཡོན་ཏན་སྐྱེས་ པ་ མང་ ཡང་ ཞིབ་ པར་རྣམ་ ཐར་ རྒྱས་ པར་
གཟིགས་པར་འཚལ། རྗེ་ཉིད་སྐུ་ཚེ་འཕྲིན་ལས་ཆེས་ཆེར་རྒྱུས་ཞིང་མི་ཤིགས་རྡོ་
རྗེའི་རང་བཞིན་དུ་བཞུགས་པ་ལགས། །
སྤྱི་གསོ་ཁག རང་དགོན་པའི་བླ་མ་དང་མཁན་པོ་འདུས་གྲྭ་རྒན་གྲས་
རྣམས་གྲོས་ཁ་གཅིག་ཏུ་མཐུན་ནས་སྤྱི་ལོ་ ༡༩༩༩ ཤིང་ཁྱི་ལོར་སྤྱི་གསོ་ཁག་
བསྐྱར་གསོ་གནང་བས། ཨར་རྒོད་བན་དཔོན་འཕྲིན་ལས་རྣམ་རྒྱལ་མཆོག་
གིས་སྔོན་གྱི་སྤྱི་གསོའི་སྦུག་དེབ་དང་ལག་དེབ་ལ་གཞིར་གཟུང་ནས། བསྟན་
འཛིན་ཟླ་བས་ཕྱག་རོགས་ཞུས་པས་སྦུག་དེབ་དང་ལག་དེབ་བཅས་ཁ་གསལ་
གསར་དུ་བཟོས། ལོ་དེར་སྤྱི་སྒྲུབ་མཆོད་ཉིན་དགུ་ཚུགས། སྤྱི་མ་ཎི་ཉིན་ཉི་ཤུ།
སྤྱི་བཀའ་འགྱུར་ཉིན་བདུན། སྤྱི་ལོ་ ༡༩༩༥ ཤིང་ ཕག་ལོར་སྤྱི་དགུ་ གཏོར་
ཚུགས། སྤྱི་བཛྲ་སྒྲུབ་པ་ཉིན་ཉི་ཤུ་དང་སྤྱི་ཀུན་རིག་ཉིན་བདུན། སྤྱི་བསྐང་
བཤགས་ཉིན་བཅུ་གཅིག་སྤྱི་ལོ་ ༡༩༩༦མེ་བྱི་ལོ་སྤྱི་སྨྱུང་གནས་ཉིན་གཉིས་དང་
སྤྱི་གཙུག་དགུ་ཉིན་གསུམ། སྤྱི་ལོ་༡༩༩༨ལོར་སྤྱི་དབྱར་གནས་བཅས་སོ།
ཤར་རྩེ་སྐྱོབ་པ་ཁད་། སྐྱོབ་པ་ཁང་ནི་འབྲི་གུང་བཀའ་བརྒྱུད་པའི་སྐྱོབ་
273



པ་སྟོང་སྐུའི་ཐོག་མ་བཞུགས་ཡུལ་ཡིན་ཞིང་། རྟེན་གཙོ་སྐྱོབ་པ་ཏིང་འཛིན་
ཆེན་མོ་དང་སྟོང་སྐུ་བཅས་བཞུགས། གསུང་རྟེན་དུ་སྐྱོབ་པའི་བཀའ་འབུམ་ཆ་
ཚང་། བླ་མཆོད་ཡོ་ཆས་བཅས་ཡོད་པས་གཙོ་བོ་བླ་མ་མཆོད་པའི་སྒོ་ནས་ཤི་
གསོན་གང་གི་སྒྲུབ་རིམ་དང་། གསེར་ཡིག་བཅས་འབུལ་གྱི་ཡོད། །
རྟེན་རྫས་རིག་དངོས་ཁང་། རིག་དངོས་ཁང་ནི་སྔོན་དུས་སུ་འབག་ཁང་
ཡིན་ཞིང༌། ད་ལྟ་ཞལ་འབག་ཆ་ཚང་དང་རིག་དངོས་རྣམས་གྱི་རྟེན་རྫས་
བཤམས་མཛོད་ཁང་ཡིན།
བཀའ་བརྒྱུད་ཁད། འགོམ་སོས་གཏོར་སྐབས་བཀའ་བརྒྱད་གཏོར་ཁག་
ཚོགས་ཡུལ་ཡིན་ཞིང་། རྟེན་གཙོ་བཀའ་བརྒྱད་ཐང་ནག་ཆ་ཚང་དང་། ཨ་
མགོན་ཆོས་ གསུམ་ ཡུལ་ ལྷ་ སོགས་ གསེར་ བྲིས་ འབྲི་ ལུགས་ གྲྭ་ ཐང༌ བཅོ་ ལྔ་
བཞུགས་པ་དང༌། དེ་མིན་འགོམ་བླའི་བཞུགས་ཁྲི། སྒྲུབ་པ་བཀའ་བརྒྱད་ཀྱི་
དཀྱིལ་འཁོར་ཕོ་བྲང་ཉི་མ་དགུ་ཤར་དང་སྒྲུབ་པའི་མཆོད་ཆས་ཆ་ཚང་བཅས་
བཞུགས། །
མགོན་ཁང་། མགོན་ཁང་ནི་ཆོས་སྲུང་སྤྱི་དང་རང་ལུགས་སྲུང་མ་ཁག་
ཉིན་ལྟར་བསྐང་ གསོ་ གནང་ཡུལ་ཞིག་ ཡིན་ པས། རྟེན་ གཙོ་ བཀའ་ བརྒྱུད་
གསེར་ཕྲེང་བླ་རབས་གསེར་ཟངས་ལས་གྲུབ་པ་དང༌། བདེ་མཆོག་དྲིལ་བུ་ལྷ་
ལྔ། གུ་རུ་སྣང་སྲིད་ཟིལ་གནོན། འཇམ་དཔལ་གཤིན་རྗེ་ཚེ་བདག རྒྱལ་ཆེན་
རྣམ་ཐོས་སྲས་བཅས་གསེར་ཟངས་ལས་གྲུབ་པ་མི་ཚད་དང་ཆེ་ཆུང་སྣ་ཚོགས།
ཨ་མགོན་ཆོས་གསུམ་སྨན་སྐུ། རྟེན་གཏོར་ཆ་ལྔ། བསྐང་རྫས་རྒྱས་པ། ཨ་
མགོན་ཆོས་གསུམ་ཞལ་ཐང་བཅས་བྲིས་མ་དང་། ལྷ་ཆེན་ནགས་ལྷའི་ཞལ་
ཐང༌། བསྐང་རྫས། བསང་གསོལ་ཆ་ལག་དང་མཆོད་ཀོང་དང་ཏིང་བུ་བཅས་
གསེར་དངུལ་ལས་གྲུབ་པ་བཅས་བཞུགས།
དྲག་པོ་ཁང་། དྲག་པོ་ཁང་ནི་སྔོན་འདུ་ཁང་དུ་ཚོགས་པས་རྗེས་ སུ་
བཤད་གྲྭ་ཁང་དུ་སྤོས། རྟེན་གཙོ་གུར་དྲག་ཐོད་ཕྲེང་རིགས་ལྔ་སོགས་ཞལ་ཐང་
274



སྤུས་ལྡན་ཆ་ཚང་དང་། ཨ་མགོན་ཆོས་གསུམ། གུ་རུ་མཚན་བརྒྱད་བཅས་
བཞུགས། དེ་མིན་སྒྲུབ་པའི་ཆ་ལག་གསེར་དངུལ་ལས་གྲུབ་པ་ཆ་ཚང་བཅས་
ཡོད།
སྲུང་མ་ཁང་། སྲུང་མ་ཁང་ངམ་མགོན་པོ་ཁང་ནི་རང་ལུགས་ཆོས་སྲུང་
ཁག་གི་སྲུང་མ་ཁང་ཡིན་པས། གཏོར་ཁག་མགོན་པོ་ཚོགས་པས་མགོན་པོ་ཁང་
ཞེས་ཞུ། རྟེན་གཙོ་རྡོ་རྗེ་འཆང་དང་། ཐུབ་པའི་དབང་པོ། ཕག་མོ་གྲུ་པ།
སྐྱོབ་པའི་ཧོར་སྐུ་ཚེམས་མུར། རྒྱལ་དབང་ཀུན་དགའ་རིན་ཆེན། ཞྭ་དམར་
ཆོས་ཀྱི་གྲགས་པ། ཞྭ་དམར་ སངས་ རྒྱས་ གྲགས་ པ། རི་དབང་ རིན་ པོ་ཆེ་
མཆོག་གི་གཏེར་སྐུ་ཆོས་ལོངས་སྤྲུལ་གསུམ། གུ་རུ་སེང་གེ་སྒྲ་སྒྲོག སློབ་དཔོན་
པདྨའི་སྐུ། བདེ་མཆོག རྗེ་བཙུན་སྒྲོལ་མ། སྤྱན་རས་གཟིགས། གྲུབ་ཐོབ་
བརྒྱད་བཅུའི་ནང་གི་བླ་སྐུ། གནས་རྟེན་ནགས་ན་གནས་བཅས། གནམ་
ལྕགས་དང༌། ལི་མ། གསེར་སྐུ་སོགས་གྲངས་ ལྡན་བཞུགས། དེ་མིན་སྨན་
འདམ་ལས་གྲུབ་པའི་ བདེ་མཆོག་ཡབ་ཡུམ། ཡེ་ ཤེས་མགོན་པོ་གཙོ་འཁོར་
གསུམ་དང་། ཆོས་ཀྱི་སྒྲོལ་མ། ཆོས་སྐྱོང་ཙེའུ་དམར་དང་། གུ་རུ་ཉི་མ་འོད་
ཟེར་གསེར་ཟངས་མི་ཚད་མ་བཅས་བཞུགས། མགོན་པོའི་གཏོར་ཁག་གི་གྲྭ་
ཐང་དང་། གསེར་དངུལ་ལས་གྲུབ་པའི་མཆོད་ཏིང་མཆོད་ཆས་གྲ་རྒྱས་ཕུན་
སུམ་ཚོགས།
གདན་རབས་ཁད། སྔོན་བཀའ་བརྒྱུད་གདན་རབས་ཀྱི་ལྡེབས་བྲིས་
རྒྱས་པ་དང༌། གསེར་ཟངས་ལས་གྲུབ་པའི་གསེར་ཕྲེང་བཅས་བཞུགས་པས་དེ་
ལྟར་ཞུ། དེ་རྗེས་གཏོར་ཁག་ཁྲོ་བཅུ་ཚོགས་ཡུལ་ཡིན་པས་ཁྲོ་བཅུ་ཁང་ཞེས་
འབོད། རྟེན་གཙོ་མཉམ་མེད་ཐུབ་པའི་དབང་པོའི་སྨན་སྐུ་ཐོག་ཚད་མ་དང་།
གནས་རྟེན་བྲག་རི། མཆོག་ཟུང་གཉིས། གུ་རུ་སྟོང་སྐུ། སྤྱན་རས་གཟིགས་
ལི་མ། སློབ་དཔོན་པདྨའི་སྐུ་བྱིན་ཅན། གསུང་རྟེན་དུ། བསྟན་འགྱུར་ཚར་
གཉིས་དང་། རྙིང་མ་རྒྱུད་འབུམ། དེ་མིན་ཁྲོ་བཅུའི་ཞལ་ཐང་ཆ་ཚང་སྤུས་
275



ལྡན་དང་། སྒྲུབ་པའི་ཡོ་ཆས་གསེར་དངུལ་ལྷད་མེད་སྤུས་ལྡན་བཅས་ཡོད།
ཚོམས་ཆེན་འདུ་ཁང་ཆེན་མོ། རྟེན་གཙོ་སྐྱོབ་པ་མཐོང་གྲོལ་ཆེན་མོ་ཐོག་
ཚད་གཉིས་ལྡན་བཀའ་བརྒྱུད་གསེར་ཕྲེང་གིས་ བསྐོར་བ་དང་དེ་མིན་མང་།
སྐྱབས་མགོན་རིན་པོ་ཆེའི་བཞུགས་ཁྲི་དང་། ཐུབ་པའི་སྐུ་བྱིན་ཅན་མཁན་སྤྲུལ་
རྣམ་གཉིས་ཀྱི་བཞུགས་ཁྲི་དང་། རིགས་གསུམ་མགོན་པོའི་སྨན་སྐུ་ཐོག་ཚད་མ།
གསུང་རྟེན་དུ་རྒྱལ་བའི་བཀའ་འགྱུར་ཚར་གཉིས། འབྲི་གུང་ཆོས་མཛོད་ཆེན་
མོ། དེ་མིན་དཔེ་ཚན་མང་། ཐུགས་རྟེན་དངུལ་གདུང་ཐོག་ཚད་ཆེན་མོའི་
ནང་དུ་མཉམ་མེད་དྭགས་པོ་ལྷ་རྗེའི་ཕྱག་བཟོ་རྡོ་རྗེ་འཆང་གི་སྐུ་བྱིན་ཅན་
བཅས་བཞུགས་ཡོད།
276



༄༅།།འགོམ་དགོན་རྟེན་འཕྱག་ཉི་གླིང་དུར་ཁྲོད། །
སྔོན་དུས་སུ་རང་དགོན་གྱི་དུར་ཁྲོད་བྲག་སེར་དུ་ཡིན་ཞེས་གྲགས། དེ་
མིན་ས་ ཆ་ ཁག་འགའ་བཤད་སྲོལ་བྱུང་། དེའི་རྗེས་ སུ་ ད་ལྟའི་མཆོད་རྟེན་
དཀར་རིལ་ཞེས་པ་འདིར་ཡིན་པས་ནགས་ཤོད་དུ་ཕྱི་བའི་ནད་ངན་མཆེད་
སྐབས། གྲུབ་ཐོབ་རིན་པོ་ཆེས་བཞེས་ནས་ནད་ཆད་པས་གདུང་འབུམ་དུར་
ཁྲོད་དུ་བཞེངས་པ་ཡིན། དེར་འགྲོ་ལམ་སོགས་གནས་ཚུལ་འགས། སྤྱི་ལོ་
༡༨༢༨ རབ་བྱུང་བཅུ་བཞི་ས་བྱི་ལོར་འབྲི་གུང་གདན་རབས་སོ་བཞི་པ་སྐྱབས་
མགོན་ཐུགས་རྗེའི་ཉི་མ་མཆོག་ཕྱོགས་ཕེབས་གནང་སྐབས། འགོམ་བླ་དང་
གཉན་སྡེ་སྤྱི་ནས་དུར་ཁྲོད་ཀྱི་ས་དམིགས་གང་བཟང་གཟིགས་པར་ཞུས་པས།
སྐྱབས་མགོན་མཆོག་དབུ་རྩེ་ནས་ གཟིགས་སྐབས། ཕ་གིའི་ ས་འདི་ ཅི་ཟེར་
གསུངས་བས། སྔོ་འབུལ་ཟེར་ཞུས་པས། འོ་རྟེན་འབྲེལ་བཟང་ ཤར་ཕྱོགས་
མངོན་དགའ་དང་མཚུངས་གསུངས། ས་བབས་ནི་མངོན་དགར་ཕྱོགས་ཤིང་།
རྒྱབ་རི་ལ་རིགས་ལྔ་དང་རིགས་གསུམ་མགོན་པོ་རང་བྱོན་གི་ཚུལ། མཐའ་སྐོར་
དུ་ཆུ་མིག་བརྒྱ་རྩ། དུར་ཁྲོད་བརྒྱ་རྩ་དང༌། སྲི་ཆེན་བཅུ་གསུམ་ནོན་པའི་ས་
དཔྱད་ཕུན་སུམ་ཚོགས་ཤིང་། སངས་རྒྱས་རིགས་ལྔའི་ཞིང་དུ་བགྲོད་ཁྱེར་ལམ་
དཀར་སེར་མཐིང་དམར་ལྗང་རྣམས་ཟུག ཆུ་བོ་རྦ་ལོང་དཀར་པོ་སྒྲ་དང་
བཅས་རྡོ་བཅལ་ཐོག་ཏུ་འབབ་པའི་ཚུལ་དང༌། རྩ་རིའི་དུར་ཁྲོད་རྔམས་པ་སྒྲ་
སྒྲོགས་དང་དབྱེར་མ་མཆིས་པ་འདི་ཕྱག་འདེབས་པར་མཛད། །
དུར་ཁྲོད་དཀྱིལ་འཁོར་དུ་ངན་སོང་སྦྱོང་བའི་དཀྱིལ་འཁོར་དང་། ཞི་ཁྲོ་
དང་བསྐང་བཤག་ཀྱི་དཀྱིལ་འཁོར་བཅས་བཞེངས་ནས། རྗེ་ཉིད་ཀྱིས་འབྲི་
277



གུང་རྟེན་འཕྱག་དང་དབྱེར་མེད་པར་གསུངས། ངན་སོང་སྐྱེ་སྒོ་འགོག་པ་དང་
རྗེ་ཉིད་ཀྱིས་ཕྱི་རབས་རྣམས་ཡིད་ཆེས་ཕྱིར་ཞབས་ཀྱི་རེ་ཁ་གསལ་བར་དད་རྟེན་
དུ་བསྩལ། དུར་ཁྲོད་མཛད་སྒོ་དང་སྟོབས་ལྡན་གསར་པ་བསྐོ་རྒྱུའི་དུས་ལ་
བབས་པས། དགོན་པའི་དགེ་འདུན་པ་འགའ་ཞུས་ཀྱང་ཞལ་བཞེས་མ་གནང་།
མདོ་སྨད་ནས་ཕེབས་པའི་རྣལ་འབྱོར་པ་དབུ་སྐྲ་སྤྱི་བོར་མདུད་ཞིང་དུང་ལོང་
ཅན་དེ་ཉིད་དགོན་པར་ཕེབས་པ་དང་། སྐྱབས་མགོན་མཆོག་ནས་ཁྱོད་དགོན་
འདིའི་སྟོབས་ལྡན་བྱ་བར་གསུངས་ཀྱང་། ཁོང་གིས་ང་མདོ་སྨད་ཞིག་པོ་བཅོ་
བརྒྱད་ཀྱི་ཡ་གྱལ་འབྲུ་ཤེལ་སྐུ་ཤིག་པོའི་གདུང་སྲས་ཤིག་རོ་བཤའ་བྱེད་དགོས་
གསུངས་པ་དེ་མ་བབས་པ་ཞིག་རེད་ཨ་བསམ་ནས་ཁས་ལེན་མ་བྱེད། སྐྱབས་
མགོན་མཆོག་ནས་ཁྱོད་ཕར་ཕྱིན་ནས་ཐུགས་བསམ་བཞེས་གསུངས། ཁོང་རི་
ཀླུང་འགུལ་གནས་ཚང་དུ་ཕར་ཕེབས་ནས་ཐུགས་བསམ་བཞེས་པས། ཕ་ཡུལ་
ནས་ཡོང་དུས་རྩ་བའི་བླ་མས་རྣལ་འབྱོར་རྒྱལ་ཁམས་བསྐོར་བ་ལེགས་ཀྱང་ང་
འདྲ་བའི་སྐྱེས་མཆོག་ ཞིག་ གིས་བཀའ་གནང་འོང་། དེ་སྐབས་ ས་ དེར་ སྡོད་
དགོས་གསུངས་པ་ཐུགས་ལ་ལམ་མེར་དྲན། སྐྱབས་མགོན་མཆོག་གི་ཞབས་
དྲུང་དུ་ཕེབས་ནས་ཁས་ལེན་ཞུས། གཟའ་སྐར་བཟང་བའི་ཉིན་མོར་ རང་
དགོན་ནས་དུར་ཁྲོད་ཁ་འབེབ་ཕྱིར། འབྲི་ཤ་རྐང་པ་ཞིག་གྲ་སྒྲིག་ཞུས་ཀྱང་།
ནགས་ཤོད་སྟོད་ནས་ལོ་བརྒྱ་ཐོབ་པའི་རྒན་པོ་(ཁ་གཅིག་གིས་རྒན་མོ་ཟེར།)
ཞིག་གི་སྐུ་ཕུང་འབྱོར་བས། སྐྱབས་མགོན་མཆོག་ཕེབས་ནས་འཕོ་བ་དང་བསྔོ་
སྨོན་གསུངས། དེ་ནས་བཟུང་འདུས་གྲྭ་རྣམས་རྟེན་འཕྱག་ཏུ་ཕེབས་པའི་སྲོལ་
བྱུང་ནས་ད་བར་གནས། རིག་གསར་སྐབས་སྤྱི་དང་འདྲ་བར་ཉམས་གུད་དུ་
ཕྱིན། སྤྱི་ལོ་ ༡༩༨༠ ལྕགས་སྤྲེལ་ལོ་ནས་རིམ་པར་དངོས་སུ་གྲུབ་དབང་རྣམ་
རྒྱལ་ཉི་མ་མཆོག་གིས་བསྐྱར་གསོ་གནང་ནས། ལྷ་ཁང་ཀ་བ་གཅིག ཐབ་ཚང་
ཀ་བ་གཅིག རྟེན་གཙོ་གུ་རུ་པདྨ་འབྱུང་གནས། གྲུབ་ཆེན་ས་ར་ཧ། གནས་
278



རྟེན། སྐྱོབ་པའི་སྐུ་སོགས་མང་། གསུང་རྟེན་དུ་འབུམ་དང་། གཅོད་ཀྱི་སྐོར།
དེ་མིན་འབྲི་ལུགས་ཆོ་ག་ཁག་བཅས་དང་། ཐུགས་རྟེན་དུ་བྱང་ཆུབ་མཆོད་
རྟེན་བཅས་ལེགས་པར་གྲུབ། སྤྱི་ལོ་༡༩༩༡ལྕགས་ལུག་ལོ་ཟླ་བ་དྲུག་པའི་ནང་
དུ་གྲུབ་དབང་དཀོན་མཆོག་ཆོས་བཟང་དང༌། རྟོགས་ལྡན་རྣམ་རྒྱལ་ ཉི་ མ་
སོགས་ནས་དུར་ཁྲོད་དུ་ཞི་ཁྲོའི་དང་བསྐང་བཤག་ཀུན་རིག་གི་དཀྱིལ་འཁོར་
བཅས་ལེགས་པར་བཞེངས་ནས་རྡོ་བཅལ་སྒྲིག དེ་མིན་སྐྲ་ཆོག་གི་རྡོར་སེམས་
དཀྱིལ་འཁོར་བཅས་ལེགས་པར་གྲུབ་ནས། ཉིན་གཅིག་དུར་ཁྲོད་དུ་བསྐང་
བཤག་ཚོགས་ནས། དྲུག་པའི་ཚེས་ གསུམ་ ལ་ རབ་གནས་ མཛད། དེ་རྗེས་
རྟོགས་ལྡན་དཀོན་མཆོག་བསྟན་འཛིན་ནས་ཞི་ཁྲོ་དམ་པ་རིགས་བརྒྱ་དང་ལྷ་
ཁང་བཅས་བཞེངས།
འགོམ་རྟོགས་ལྡན་ཞེས་པ་ནི་བོད་མིའུ་གདོང་དྲུག་ལས་ཨ་ལྕགས་འབྲུ་ཡི་
རིགས་དང༌། ཆོ་འབྲངས་ནི་ཀླུ་མི་མགོན་དཀར་པོའི་རྒྱུད་པ་ཀླུ་ཁྲིའི་རྒྱུད་མདོ་
ཁམས་ཞིག་པོ་བཅོ་བརྒྱད་གྱི་ཡ་གྱལ་འབྲུ་ཤེལ་སྐུ་ཞིག་པོ་བླ་མའི་གདུང་རྒྱུད་
ཡིན་ཞིང་། (གདུང་ལ་ཤེལ་ཁྱུང་ཡང་ཟེར་) ཁོང་ཉིད་མདོ་དབུས་སྟོད་སྨད་
བར་གསུམ་དུ་ཕེབས་ནས་ནགས་ཤོད་དུ་འབྱོར། ས་དམར་རི་ཀླུང་འགུལ་དུ་
གནས་ཚང་དུ་བཞུགས་པས་གོང་ཞུས་ལྟར་གྱུར་ནས་རང་དགོན་དུ་བཞུགས།
དེ་ལ་སྲས་གསུམ་སྐུ་འཁྲུངས་པ་ནི། ལྷུན་འགྲུབ། རྡོ་འགྱོང་། ཚེ་སྒྲུབ་གསུམ་
བྱུང་། ཡབ་མཚན་སྙན་ཆེ་བས་སྲས་ལྷུན་གྲུབ་ལོ་འབྲོང་ངུར་དགོན་དུ་གདན་
དྲངས། རྡོ་འགྱོང་ནི་རབ་ཏུ་བྱུང༌། ཚེ་སྒྲུབ་ཀྱིས་ཡབ་ཀྱི་གདུང་འཛིན་པས་
སྲས་མ་བྱུང༌། ལྷུན་གྲུབ་ ལ་སྲས་སྐད་བཟང་དང༌། ཀརྨ་ རང༌ གྲོལ་གཉིས་
འཁྲུངས་ཤིང༌། སྐད་བཟང་འགོམ་དགོན་དུ་གདན་དྲངས། དེ་རྗེས་འབྲོང་
ངུར་དགོན་གྱི་ཤེལ་ཁྱུང་ ཀརྨ་རང་གྲོལ་གྱི་སྲས་ཤེལ་དཀར་ ཀརྨ་མཐོང་གྲོལ་
མཆོག་རང་དགོན་དུ་གདན་དྲངས། དེ་ལྟར་འབྲུ་ཤེལ་སྐུའི་གདུང་སྲས་རིམ་
279



བྱོན་རྣམས་ འགོམ་ རྟོགས་ ལྡན་ ཞེས་ ཀུན་ ལ་ གྲགས་ པའི་ནད་གཅོད་གདོན་
འདུལ་དང་། འགོ་ནད་སོགས་ནད་གདོན་གང་གིས་མི་གནོད་པ་དང༌། མཐོ་
དམན་དང་གཙང་བཙོག་ལ་སོགས་ཇི་མི་སྙམ་པར་འཇིག་རྟེན་ཆོས་བརྒྱད་ཀྱི་
འཁྲུལ་བ་ཞིག་པའི་རྣམ་ཐར་མང་ཡང་ཡི་གེས་འཇིགས་པས་མ་བྲིས་སོ།
280



༄༅།།ཀྭ་མཆོག་སྒྲུབ་གྲྭ་ཐར་པ་གླིང་།
བོད་ཀྱི་ལོ་རྒྱུས་ཡོངས་གྲགས་རྣམས་སུ་བསྟན་པ་ཕྱི་དར་གྱི་སྐབས་སུ་
གནས་བརྟན་ཀྭ་འོད་མཆོག་གྲགས་འདུལ་གཞུང་འགའ་ཕྱིར་ནས་ ཁམས་ སུ་
ཕེབས་ཞེས་འཁོད་པའི་དེ་ཉིད་ཀྱི་བཞུགས་གནས་ནི་གནས་འདི་ཡིན་པར་སྣང་
སྟེ། ཀཱ་མཆོག་ཞེས་འདིས་གསལ་ལ། གཞན་དུ་ཀྭ་འོད་མཆོག་གི་ཟུར་ཙམ་
ཡོད་པ་མི་དམིགས་པས་སོ། གངས་རིའི་ལྗོངས་འདིར་སྒྲུབ་བརྒྱུད་བསྟན་པའི་
མངའ་བདག་དཔལ་ ལྡན་ དྭགས་པོ་ བཀའ་ བརྒྱུད་ཞེས་ སྙན་ པའི་དབྱར་ རྔ་
ཕྱོགས་མེད་ལྡིར་བའི་ནང་བསེས། དཔལ་འབྲུག་པ་བཀའ་བརྒྱུད་པའི་སྲོལ་
བཏོད་པ་གླིང་རས་པདྨ་རྡོ་རྗེ་མཆོག་འགྲོ་མགོན་ཕག་མོ་གྲུ་པའི་སློབ་མའི་གཙོ་
བོར་གྱུར་ནས་ བཞུགས་ སྐབས། ཟངས་རི་ནས་བུད་མེད་གཅིག་ ཕྱག་ རྒྱུར་
བསྟེན་པ་མ་ལེགས་པར་དགོངས་ནས། དཔེ་ཆ་རྣམས་བསྟར་ནས་ཕག་མོར་གྲུ་
པའི་དྲུང་དུ་སོང་། བདག་སྒོམ་མ་དང་ཆོས་མ་མཐུན་བསྒྲུབ་པ་གཤའ་མ་ཞིག་
བྱ་ཕྱིར་ཁམས་ཕྱོགས་སུ་འགྲོ་བར་ཞུས་པས་དེ་བཞིན་གནང་བ་བསྩལ། རྗེ་ཕག་
གྲུའི་སློབ་ མ་ ཞིག་ གིས་ ནགས་ ཤོད་ དུ་ སྒྲུབ་ གནས་ བཟང་ བར་ ཞུས་ ནས།
༡༡༦༦རབ་བྱུང་གསུམ་པའི་མེ་ཁྱི་ལོ་ཁམས་ཕྱོགས་སུ་ཕེབས་ཏེ། དམའ་བར་
བྱོན་ན་ལེགས་པར་ཞུས་པས་ལམ་དུ་སློབ་དཔོན་སྒོམ་པ་དང་མཇལ། མྱང་པོ་
ནས་ནགས་ཤོད་དུ་ཕེབས་པས་འབུལ་ཚན་དང་ཆོས་ཞུ་མཁན་ཡང་མང་བས།
ང་བཀའ་བརྒྱུད་པའི་བླ་མི་འཚོང་གསུངས་ནས་འབུལ་ཚན་རྣམས་མ་བཞེས་
པར་གནས་འདིར་དམ་པའི་ཆོས་ཀྱི་འཁོར་ལོ་བསྐོར། དེབ་སྔོན་སྨད་ཆ་ཤོག་
གྲངས་༧༧༧ལས། ནགས་ཤོད་དུ་ལོ་བཞི་ཙམ་བཞུགས་པར་གསུངས་སྣང་།
281



ཕྱག་རྒྱ་མོ་དེ་རྗེ་ཉིད་འཚོལ་དུ་ཕྱིན་པས་ཟླ་དགོན་དང་ཉེ་བའི་ས་ཞིག་ཏུ་མི་མ་
ཡིན་དུ་སྐྱེས། དེ་ནས་བཟུང་གནས་འདིར་ཀཱ་མཆོག་འབྲུག་དགོན་ཐར་པ་གླིང་
ཞེས་འབྲུག་པའི་གདན་ས་དང་པོའི་གྲལ་ཡིན་ཞིང་། དུས་ཕྱིས་ཉམས་གུད་དུ་
སོང་བས་སྒྲུབ་ཁང་གི་མལ་འདིར་དགོན་ཤུལ་དང༌། ཀྭ་རྒྱབ་ཏུ་དགོན་ཞིག་
ཞེས་འདུ་ཁང་དང་སྒྲུབ་ཁང་རྣམས་ཉམས་པའི་ཤུལ་ད་ལྟ་འང་ཡོད། དེ་རྗེས་
འགོམ་དགོན་ཁྱུང་རིའི་ཀླད་དུ་སྤོས་རྗེས་བསྐྱར་གསོ་ཞུས་ནས་འབྲི་གུང་བཀའ་
བརྒྱུད་པའི་སྒྲུབ་གྲྭ་ཚུགས། ཀྭ་མཆོག་སྒྲུབ་གྲྭ་ཐར་པ་གླིང་ཞེས་མཚན་གསོལ།
སྤྱིར་བཀའ་ བརྒྱུད་ སྤྱི་ དང༌ རྒྱལ་ བ་ འབྲི་ གུང་ པ་ ལ་ སྒྲུབ་ བརྒྱུད་ ཞེས་ པ་ ནི།
གཅིག་པུར་རི་ཁྲོད་དམ་དགོན་པའམ་གནས་གང་རུང་དུ་བླ་མས་བསྟན་པའི་
ཆོས་དེ་ཉམས་སུ་ལེན་པ་ལ་བྱ་སྟེ། མི་ལ་སྒྲུབ་པོ། གནས་ལ་སྒྲུབ་གནས། ཕུག་
པར་སྒྲུབ་ཕུག ཁང་པར་སྒྲུབ་ཁང་ཞེས་བརྗོད། གཅིག་པུར་གནས་གཅིག་ཏུ་
སྡོད་པ་ལས་མང་པོ་གནས་གཅིག་ཏུ་སྡོད་པ་ནི་ཉུང༌། སྒྲུབ་ཁང་ལ་འབྲི་ལུགས་
ལ་མཚམས་ཁང་ཞེས་འབོད་པས། སྒྲུབ་པོར་མཚམས་པ། སྒྲུབ་སྡེ་ལ་མཚམས་
གྲྭ་ཟེར་སྲོལ་དར། མཚམས་པ་ནི། སྒོ་གསུམ་ཐ་མལ་གྱི་བྱ་བ་དག་མཚམས་
བཞག་སྟེ་གཅིག་པུར་ཉམས་ལེན་ལ་གཞོལ་བའི་དོན་ཡིན། དེ་ལྟར་བགྱི་བའི་
ཁང་པར་མཚམས་ཁང་ཞེས་མིང་ཆགས། མཚམས་ཁང་དུ་མི་གཅིག་སྤྱོད་ལམ་
རྣམ་བཞི་ཤོང་ཐུབ་པ། ཆབ་ཁང་ནང་དུ་ཡོད་ལ་ཟ་བཏུང་འདྲེན་པའི་བུག་པ་
སྒོ་ཆུང་ཕྱི་ནང་ཡོད་པ་ལ་བུག་སྒོར་ཟེར། ཆུ་སྐྱེལ་སའི་ཆུ་ཝ་ཁ་ཕྱི་ནས་ནང་དུ་
བཙུགས་པ་ལ་བླུགས། སྒོ་སྦད་དེ་བཅད་དེ་འབྲེལ་གཏུགས་མི་བྱ་ཞིང་ངག་
མཚམས་བཅད་དེ་སྒྲུབ་པར་གཞོལ་དགོས། ལོ་གསུམ་ཕྱོགས་གསུམ་ནི་འགོ་
སྔོན་འགྲོ་ནས་འཇུག་ཕྱག་ཆེན་དང་བསྔོ་བའི་བར་དང་། ཡང་ན་ནཱ་རོའི་ཆོས་
དྲུག་བཅས་ལམ་རིམ་ཆ་ཚང་ཞིག་སྔོན་དུ་སོན་ཟིན་ནས་དངོས་བཞི་ཕྱག་ཆེན་ཁོ་
ན་ལ་དམར་འཇུས་བྱས་ནས་ལོ་གསུམ་དང་ཟླ་ཕྱེད་གསུམ་བཞུགས་པ་ལ་ཟེར།
282



ཉི་ཟླ་གྲུབ་པ་ལས། ལོ་གསུམ་ཟླ་ཕྱེད་གསུམ་གྱིས་ནི། མཆོག་གི་དངོས་གྲུབ་
ཐོབ་པར་འགྱུར། ཞེས་གསུངས་པ་ལྟར་ཡིན། སྒྲུབ་མཆོད་ནི་མཉམ་ཚོགས་
ནམ་རྒྱུན་ལྟར་ཡིན། སྒྲུབ་གྲྭའི་ཉམས་ལེན་ལ་སྔ་དུས་སུ་ཕྱག་ཆེན་དང་ཆོས་དྲུག
ཟབ་ལམ་བླ་སྒྲུབ། ཡང་ཟབ་བཅས་འབྲི་ལུགས་སྤྱི་དང་འདྲ་བར་སྒྲུབ་གྲྭ་རྗེ་
ལེན་སོགས་ཡོད་པར་མངོན། དུས་འགྱུར་གོང་དུ་རང་དགོན་ནས་འདུས་གྲྭ་
བཞི་རེ་བཞུགས་ནས་དགོན་པས་ལོ་ཕོག་དང་སྤྱི་དང་འདྲ་བར་འགྱེད་གང་ཡོད་
འབུལ་སྲོལ་ཡོད། དེ་རྣམས་ཀྱིས་འབྲི་གུང་སྐྱབས་མགོན་རྣམ་གཉིས་ཀྱི་སྐུ་ཚེའི་
ཚེ་སྒྲུབ་གཙོ་བོ་དང་རང་ལུགས་ཕྱག་ཆེན་ལྔ་ལྡན་སོགས་ལ་འབད། ལོ་བཅུའི་
གོད་ཆགས་ནང་སྤྱི་དང་འདྲ་བར་མི་རྟག་པའི་རང་བཞིན་དུ་གྱུར། །
དེ་རྗེས་སུ་གྲུབ་དབང་དཀོན་མཆོག་ཆོས་བཟང་མཆོག་འབྲི་གུང་ནས་
ཕེབས་འབྱོར་བྱུང་ནས་སྒྲུབ་གྲྭ་ཉམས་གསོ་བྱེད་པའི་འགོ་ཚུགས་ནས་སྒྲུབ་ཁང་
བཞི་ལ་མདོ་ཕུག་གཉིས་གཉིས་ཡོད་པ་དང་ཤག་སྐོར་བཅས་བཞེངས། རྗེ་ཉིད་
ཀྱིས་ཟབ་མོ་རིམ་གཉིས་ཀྱི་དུས་འདའ་བ་དང་། མཚམས་པ་བསྟན་པའི་ཉི་མ་
ཕྱག་ཆེན་དང༌། མཚམས་ པ་ སངས་ རྒྱས་ བཙོན་འགྲུས་ མཆོག་ རྫོགས་ཆེན་
བཞུགས་པ་ནས་བཟུང་རིམ་བཞིན་སྒྲུབ་པ་ལ་བརྩོན་པའི་དད་ལྡན་སེར་སྐྱ་
མཆོག་དམན་མང་པོས། ཕྱག་ཆེན་ཆོས་དྲུག་གི་སྒྲུབ་པ་ལ་བརྩོན་པའི་སྲོལ་
ཚུགས། ད་ལྟ་དགོན་དུ་སྒྲིག་བཞུགས་ཀྱི་དགེ་འདུན་ཟབ་མོ་ལྔ་ལྡན་དང་ཆོས་
དྲུག་ཉམས་ལེན་བྱེད་པ་མང༌། འདི་ནས་ཡར་ཙམ་ཕྱིན་པས་རྭ་ཅོ་མདོ་ཞེས་
པའི་གྲོང་འདིར་དགོན་ཤུལ་དང་མཆོད་རྟེན་ཤུལ་བཅས་གསལ་པོ་ཡོད་པས།
སྔོན་སོག་དུས་སུ་དགོན་པ་ཞིག་ཡིན་ཞིང་གྲོང་མིང་ལ་ཀླུ་ཕྱུག་གྲོང་ཞེས་འབོད།
དེའི་ཕུ་ལ་བླ་མའི་བཞུགས་ཁྲི་ཞེས་པ་དེ་རི་དབང་སྐུ་གོང་མའི་བཞུགས་ཁྲི་ཡིན་
ཞེས་ཤོད་སྲོལ་ཡོད། དེ་ནས་ཀེ་ཁང་གྲོང་པའི་མཁར་ཤུལ་འདི་སྔོན་བདུད་མིང་
སྲིང་གཉིས་ཀྱི་མཁར་ཡིན་པར་བཤད་པས། མཁར་ཤུལ་ཟུར་གསུམ་དང་། དེ་
283



འོག་རྟ་རྭ་དང་བཤས་རྭ་བཅས་ཡོད་ཅིང་། ཆེས་སྔོན་ཐོན་གྱི་ལག་རྩལ་རྡོ་
བརྩིག་ཅིག་ཡིན། དེ་ནི་སྔོན་དུས་སུ་ས་བཙན་དང་ལུང་འདུད་དུ་དགྲ་མཁར་
རྒྱབ་པ་ཞིག་ཡིན་ལས་ཆེ་ཞེས་སྨྲ་བའང་བྱུང་བ་དང༌། ལྷག་པར་དུ་རང་ལུང་
པའི་སྔོན་དུས་ཀྱི་ལག་རྩལ་གྱི་དཔང་རྟགས་ཤིག་ཡིན་པས་ལོ་རྒྱུས་ཀྱི་རྡོ་རིང་
ཞིག་དང༌། དཔྱད་གཞི་རིན་ཐང་ལྡན་པའི་ཕོ་བྲང་ཞིག་ཡིན་ལ་མི་ལོ་ཉིས་སྟོང་
གི་ལོ་རྒྱུས་ལྡན་པའི་བོད་ཀྱི་མཁར་རྙིང་ཤིག་ཡིན། དེ་ནས་ཡེར་ར་ནང་དུ་ཁྱད་
མཚར་བའི་ཡེར་ར་ཇོ་བོ་ཨོ་རྒྱན་སྒྲུབ་གནས་ཞེས་མདུན་རི་ཕྱག་རྡོར། གཡས་
རི་སྤྱན་རས་གཟིགས། རྒྱབ་རི་འཇམ་པའི་དབྱངས་ཀྱི་ཚུལ་དུ་གནས་པའི་སྒྲུབ་
ཕུག་འདི་ཆགས། དེའི་འོག་ཏུ་ཨོ་རྒྱན་རིན་པོ་ཆེའི་སྐུ་རྗེས་དང་ཞབས་རྗེས། ་
ཆོས་གཞུང་ནས་མར་ཕྱིན་པས་མཁའ་འགྲོའི་ཁྲུས་གཞོང་ཞེས་ཚ་ཆུ་གཉིས་དང་།
དེ་མིན་ཚ་ཆུ་རྣམས་སྲིབ་ན་ཡོད། གནས་དེར་འཁྲུས་དང་མཐུང་ན་ནད་གདོན་
ལས་གྲོལ་བ་སོགས་ཕན་ནུས་ཆེ། སྐྱབས་རྗེ་རི་དབང་རིན་པོ་ཆེ་སྐུ་གོང་མ་
དཀོན་མཆོག་དམ་ཆོས་བསྟན་པའི་ཉི་མ་མཆོག་ནི་འཚོ་བྱེད་སྨན་གྱི་ཕྱག་ལེན་ལ་
མཁས་པ་ཞིག་ཡིན་པས། མཆོག་ཉིད་ཀྱིས་ཡི་ར་ཚ་ཆུ་འདི་བཟང་པོ་ཡོད་ཚུལ་
གསུངས་རྒྱུན་ཡོད་ལ། སྐྱབས་རྗེ་རི་དབང་མཆོག་སྤྲུལ་ཉིད་ཀྱང་། ཡི་ར་ཚ་
ཁར་རིག་གནས་གསར་བརྗེའི་གོང་ཙམ་དུ་ཡབ་དང་ལྷན་དུ་གསང་ཐབས་ངང་
ཐེངས་གཅིག་ཕེབས་པའི་ཡི་ར་ཚ་ཁ་འདི་ཡག་པོ་ཡོད་པ་དང་ཕན་ནུས་ཆེ་བ་
ཡོད་ཞེས་གསུངས་ཀྱི་ཡོད། །
284



༄༅།།འབར་བ་དབང་གི་སྒྲུབ་གནས་མེ་འབར་ཕུག
ནགས་ཀླུང་བཀྲ་ཤིས་དལ་འབབ་གཡོན་གྱི་ཕྱོགས།
རི་བྲག་ཚང་ཚིང་དབང་གི་སྒྲུབ་གནས་འདིར།
དཔལ་ལྡན་རི་མ་ཏི་ཡི་ཕོ་བྲང་དངོས།
མ་རྒྱུད་མཁའ་འགྲོའི་ཚོགས་རྣམས་སྤྲིན་ལྟར་འཁྲིགས།
ཞེས་གནས་མཆོག་མེ་འབར་དབང་གི་སྒྲུབ་ཕུག་ཅེས་བྱིན་རླབས་ཀྱི་ཚན་
ཁ་ཤིན་ཏུ་ཆེ་བ་འདི་ཉིད། སློབ་དཔོན་རིན་པོ་ཆེ་ཞག་བདུན་བཞུགས་ས་དང་།
དཔལ་ལྡན་ལྷ་མོ་རི་མ་ཏི་མཆེད་ལྔའི་གནས་མཆོག་ཡིན་ཞིང་། བྲག་ལ་རི་མ་ཏི་
མཆེད་ལྔ་རང་བྱོན་གྱི་ཚུལ་དང༌། སྒྲུབ་ཕུག་ཏུ་ལྷ་མོའི་ལྷ་མཚོ་ཞེས་སྒྲུབ་ཆུ་
དབྱར་མི་ཆེ་ལ། དགུན་མི་ཆུང་བ་འཐུང་བ་དང་ཁྲུས་བྱེད་ན་ནད་གདོན་བར་
གཅོད། བན་བོན་མཐུ་བཏད་བྱེད་གསུམ། གཟའ་ཀླུ་རྒྱལ་འགོང་གི་གནོད་
ངན། རོ་དམེ་ཐབ་མནོལ་སོགས་དང་། ཁྱད་པར་དུ་དམ་ཚིག་ཉམས་ཆག་
ཉེས་ལྟུང་གི་དྲི་མ་དག་ནས་དངོས་གྲུབ་སྣ་རེ་ཐོབ་པ་དང༌། གནས་མཆོག་འདི་
ཉིད། གཏེར་ཆེན་ཉི་མ་གྲགས་པ་མཆོག་སྤྱི་ལོ་ ༡༦༧༨ ས་རྟ་ལོར་ཕུག་ནག་ཏུ་
བཞུགས་སྐབས་མཛད་པའི་སྲིང་རྫོང་གནས་ཀྱི་གསོལ་འདེབས་མཐོང་བ་དོན་
ལྡན་ལས། གནས་མེ་འབར་ཕུག་གི་གཞལ་ཡས་ན། ཡུམ་མཆོག་དཔལ་ལྡན་ལྷ་
མོ་ལ་གསོལ་བ་འདེབས་ཞེས་གསུངས་པ་ལྟར་ཡིན་ལ། གནས་འདི་ཉིད་ཀྱི་ས་
དཔྱད་ཕུན་སུམ་ཚོགས་ཤིང་། ཁྱད་པར་དབང་གི་ས་དཔྱད་རྒྱུད་ནས་གསུངས་
པ་ལྟར་ཡོངས་སུ་ཚང་བས་འབར་བ་དབང་གི་སྒྲུབ་གནས་ཞེས་མཚན་དུ་ཆགས་
པ་ཡིན། རྣལ་འབྱོར་བ་རྣམས་སྒྲུབ་ལ་བརྩོན་པ་ལ་གནས་དབེན་ཞིང་བསམ་
285



གཏན་གྱི་ཚེར་མ་མེད་པ། དགེ་སྦྱོར་འཕེལ་ཞིང་ཉམས་དགའ་བ། ཏིང་འཛིན་
བརྟན་ཞིང་རྟོགས་པ་སྐྱེ་བའི་ཡོན་ཏན་མངའ་བ་དང་། གཡོན་དུ་སྒྲོལ་མ་སྔོན་
མོ་རང༌ བྱོན། འོག་ ཏུ་ སྒྲོལ་ མ་ འབུམ་ དེལ་ དང་ བྱང༌ སེམས་ དཀར་དམར།
གཡས་སུ་བར་དོའི་འཕྲང་དེར་སྒྲོལ་མ་ཉེར་གཅིག རྒྱབ་ཀྱི་རི་ལ་གངས་སྨན།
གཡའ་སྨན། སྤངས་སྨན། ནགས་སྨན་བཅས་སྨན་མོ་ཉི་ ཤུའི་བླ་རི་སོགས་
མཚོན་པའི་གནས་འདིར་མ་རྒྱུད་མཁའ་འགྲོའི་གནས་མཆོག་ཞིག་ཡིན་པས་
མཁའ་འགྲོ་མ་ཚོགས་སྤྲིན་ལྟར་འཐིབས། ནུབ་ཏུ་རིགས་གསུམ་མགོན་པོ་རང་
བྱོན། ཕྱོགས་བཞིར་དུར་ཆེན་བཞི་དང་དུར་ཁྲོད་བརྒྱ་རྩ་བཅས་ཀྱིས་སྐོར་བ་
དང་། སྒྲུབ་ཕུག་གི་གཡོན་ཟུར་དུ་བྲག་དམར་གྱེན་ལངས་འདིར་གནས་མཆོག་
ཤེལ་དཀར་འབུམ་པའི་གནས་སྲུང་། སྣང་མཐའི་སྒྱུ་འཕྲུལ་རྡོ་རྗེ་དགྲ་བཅོམ་
ཞེས། སྡེ་བརྒྱུད་གསེར་སྐྱེམས་ལས། བཙན་མཆོག་གྲི་བཙན་མཐུ་བོ་ཆེ་ཞེས་
མཆོག་གི་སྡེ་བརྒྱད་ལས་གསུངས་པའི་བཙན་མཆོག་ཞིག་ཡིན། དེ་ཉིད་བསྒྲུབ་
ན་དངོས་གྲུབ་ཆར་ལྟར་འབེབས་ཤིང་། མཆོད་ན་ཁ་འཛིན་གློག་ལས་མྱུར་བ།
སྐལ་ལྡན་རྣལ་འབྱོར་རྣམས་ཀྱི་དྲོད་ཉུལ་ཞིང་། སྐལ་མེད་ལོག་ལྟ་ཅན་སོགས་
གདུག་ཅན་ ཐམས་ ཅད་ སྐད་ ཅིག་ གིས་ བརླག་ མཛད། ས་ བརྒྱད་ ཐོབ་ པའི་
སེམས་དཔའ་ཆེན་པོ་དེ་ཉིད་གྲིབ་བཙན་ཆེན་པོ་རྡོ་རྗེ་དགྲ་བཅོམ་རྩལ་ཀྱི་གནས་
གཞི་ཡིན། མདུན་རི་བཙན་རྒོད་རོལ་བ་སྐྱ་བདུན་དང་། རི་བྲག་ཐམས་ཅད་
དག་པའི་ངོར་ལྷ་སྐུ་དང་ཕྱག་མཚན་ཡིག་འབྲུ་སོགས་མཐའ་ཡས། སྔོན་དུས་སུ་
འགོམ་བ་ལག་དགོན་བཀའ་གདམས་པའི་ལུགས་འཛིན་དང༌། དེའི་རྗེས་སྒྲུབ་
བརྒྱུད་འབྲི་གུང་བཀའ་བརྒྱུད་པའི་སྐབས་སུ་རི་ཁྲོད་ཀུན་དུ་ཟབ་མོའི་ རིམ་
གཉིས་ལ་ དབང་ བསྒྱུར་ བའི་ རྣལ་ འབྱོར་ པས་ ཁེངས་ པའི་ སྐབས་ སུ་ གནས་
འདིར་སྒྲུབ་ཕུག་གཙོ་བོ་ལྔ་དང་ཕུག་ཕྲན། དེ་མིན་ཕྱག་འཚལ་སྒང་སོགས་སྒྲུབ་
གྲྭའི་རྗེས་ཤུལ་གསལ་ བར་ ད་ལྟའང་གནས། སྤྱི་ལོ་ ༡༦༨ ༢ རབ་བྱུང་བཅུ་
286



གཅིག་པ་ཆུ་བྱི་ལོར་གཏེར་ཆེན་ཉི་མ་གྲགས་པ་མཆོག་གིས་མེ་འབར་སྒྲུབ་ཕུག་
ནས་རྟ་མགྲིན་དྲེགས་པ་ཟིལ་མནོན་གྱི་ཆོས་སྐོར་གདན་དྲངས། ཟངས་མདོག་
དཔལ་གྱི་རི་དང་། རྟ་མགྲིན་དང་འོད་དཔག་མེད་སོགས་རང་བྱོན་རྣམས་
གཏན་ལ་ཕབ། སློབ་དཔོན་པདྨས་མཛད་པའི་གནས་སྲུང་ཆེན་པོའི་གསོལ་
མཆོད་ཞེས་གནས་བསྟོད་དང་གྲིབ་བཙན་མཆེད་འཁོར་དང་བཅས་པའི་བསང་
གསོལ་སྤྱན་དྲངས་ནས་ཤོག་སེར་ལས་ཕབས། དེ་དང་དུས་མཉམ་པ་གནས་
སྲུང་ཆེན་པོ་བཞུགས་པའི་སྤྲིན་དཔའ་བོ་ཞེས་མཐུ་རྩལ་ནུས་པ་འགྲན་ཟླ་བྲལ་
ཞིང་། ནགས་ཤོད་དུ་དཔའ་བོ་ཕེབས་པའི་གནས་རྣམས་སུ་བྲག་ལ་ཕྱག་ཞབས་
རྗེས་སོགས་ཤིན་ ཏུ་མང༌། དེ་མིན་གནས་སྲུང་ཆེན་པོ་ལ་རྟེན་ནས་ཞི་རྒྱས་
དབང་དྲག་གི་སྒྲུབ་སྐོར་མང་པོ་ཞིག་ཡོད་ཀྱང་ད་ལྟ་ཁམས་ཁུལ་དུ་དར་ཁྱབ་
ཅུང་ཆེ་བ་ལས་གནས་འདིར་དེ་ཙམ་མ་བྱུང་། གནས་འདིའི་བསྐོར་ཚད་དང་།
ཕན་ཡོན། རང་བྱུང་གི་བཀོད་པ་སོགས་རྒྱས་པར་མཁས་མཆོག་བློ་གྲོས་གཞན་
དགའ་མཆོག་གིས་མཛད་པའི་མེ་འབར་གྱི་གནས་ཡིག་ཏུ་གཟིགས་པར་འཚལ།
བར་སྐབས་ཤིག་ལ་གནས་འདིར་རྒྱུན་བཞུགས་རྐང་འཛིན་མ་བྱུང་བར་
ཅུང་ལུས་ པས། མཚམས་ པ་ དབང་ཆེན་དར་རྒྱས་ནས་འཛིན་སྐྱོང་གནང༌།
ཁོང་ནི་སྤྱི་ལོ་༡༩༡༠གཡས་གཡོན་དུ་མདོ་སྨད་ཕྱ་ཕྲེང་ཡ་དཀར་ནས་ཡིན་པའི་
མི་རྒྱུད་དུ་གནས་ཤོད་དུ་སྐུ་འཁྲུངས། དགོན་གསར་ཡ་ཧོ་བྱང་ཆུབ་བླ་རྒན་གྱི་
སྤུན་ཡིན་ཞིང་། འབྲི་ལུགས་ཡང་ཟབ་དང༌། སྨྱུང་གནས། ཚེས་བཅུ། སེང་
གདོང་སྐོར། གུར་དྲག་བཅས་ཉམས་སུ་ལེན་པ་དང༌། གནས་ཤོད་གྲོང་གི་
ཚེས་བཅུའི་དབུ་མཛད་གནང༌། གནས་ཤོད་དཔོན་འགན་ཁུར་ནས་རྒན་པོ་ཨ་
རྒོབ་ཞེས་མི་དཔོན་གྲགས་པ་ཆེ་བ་དང་སྲས་གཉིས་འཁྲུངས་བས་འགོམ་དགོན་
དུ་གྲྭ་པ་བྱས། སྲས་ཆེ་དེ་དབུ་བཟོད་པ་རིན་པོ་ཆེ་ནས་ཐུགས་རྩིས་ཆེ་ཞིང་མ་
འོངས་ལུང་བསྟན་ཡང་བསྩལ། ཁོང་གིས་རི་ཁྲོད་བསྐྱར་གསོ་བྱ་ཕྱིར། འགོམ་
287



དཔོན་ལྡིང་དང་སྤྲིན་དཔོན་ཚང་། ཁྱད་ པར་དུ་ ཝག་ ཏ་ རྒན་པོ་འབུ་ལོང་
བཅས་ལ་རང་ལུགས་སྔགས་བཙུན་རི་ཁྲོད་བཞེངས་པར་ཞུས་ནས་ རི་ཁྲོད་
སྒྲུབ་ཁང་མཆོད་རྟེན་བཅས་བཞེངས། དེའི་སྐབས་ཉི་སྤྲུལ་སྐུ་ཕྲེང་དྲུག་པ་
མཆོག་མཁྱེན་གཉིས་ཀྱི་ཡོན་ཏན་རྒྱས་ཤིང་། ནགས་ཤོད་མི་སྡེ་ཀུན་ནས་གཙུག་
ཏུ་བཀུར་བའི་སྐབས་སུ་ཞབས་ལ་བཏུགས་ནས་སྙིང་ཐིག་གི་ཆོས་སྐོར་ཞུས། དེ་
སྐབས་སུ་འགོམ་ཡུལ་གྲོང་དང་ཆུ་སྲིབ་བཅས་ནས་ཨ་ནེ་བདུན་བརྒྱད་ཅིག་
བརྟན་ སྡོད་མཛད། མཚམས་པ་དབང་ཆེན་དར་རྒྱས་མཆོག་གནས་འདིར་
གྲུབ་པ་ཐོབ་ནས་ས་རྡོ་རི་བྲག་དང་། བར་སྣང་ལ་ཐོག་པ་མེད་པར་སྣང་སེམས་
འདྲེས་པའི་རྫུ་འཕྲུལ་མངའ། མཐར་དམ་པ་དེ་ཉིད་ཞི་བར་གཤེགས་པས་རི་
ཁྲོད་འཛིན་མཁན་ངག་དབང་རྡོ་རྗེ་ནས་ཁུར་བླངས། ཁོང་ནི་ཡབ་སོག་རུ་ཟིས་
དགེ་དང་། ཡུམ་སྤྲིན་བཟའ་ཞིག་གི་སྲས་སུ་བལྟམས་ནས་ཆོས་སྡེ་དགོན་དུ་
རབ་ཏུ་བྱུང་། གྲྭ་ས་འབྲས་བློ་གསལ་གླིང་དུ་མཛད་ནས་མེ་འབར་དུ་ཕེབས།
གུ་རུ་ཕུག་གི་གཏེར་ཁུང་ངམ་ཐོག་ཕུང་ཞེས་པ་ནས་ཞལ་མཐོང་བ་གུ་རུ་སྣང་
སྲིད་ཟིལ་གནོན་བཞེངས་པ་དང༌། དེ་མིན་སྨན་སྐུ་ཁ་ཤས་བཅས་གྲུབ། ཁོང་
གི་འབུར་སྐུ་བཞེངས་པའི་ལག་རྒྱུན་ནི་ཞང་པོ་མཐུ་ཆེན་ཡེ་ཤེས་ཡིན་པ་དང་
གསང་སྔགས་ཉམས་ལེན་ལ་བརྩོན་བཞིན་ པའི་ སྐབས་དེར་ རིག་ གསར་དུས་
འགྱུར་བྱུང་ནས། རྟེན་དང་བརྟེན་པར་བཅས་པ་འཐོར་ཞིག་ཏུ་ཕྱིན། སླར་
ཡང་ཆོས་ལུགས་དར་བའི་སྐབས་སུ་ནག་ཆུ་ཞབས་བརྟན་དགོན་སོགས་ལ་ལྷ་
བཞེངས་བར་ཕེབས། དེ་ནས་མར་བྱོན་ནས་སྤྱི་ལོ་༡༩༨༤ལོ་རི་ཁྲོད་སྔར་ལྟར་
ཉམས་གསོ་བྱ་བའི་དབུ་ཚུགས། སྒྲུབ་ཕུག་སོགས་ཁ་ཤས་ཉམས་གསོ་མཛད་
ནས་ཞི་བར་གཤེགས།
དེ་རྗེས་ རི་ ཁྲོད་ བདག་ སྐྱོང་ གཙོ་ བོ་ དཀོན་ མཆོག་ ཆོས་ སྐྱབས་ དང༌།
དཀོན་མཆོག་ཆོས་འཛིན་གཉིས་ནས་གནང་། དཀོན་མཆོག་ཆོས་སྐྱབས་ནི་རྡོ་
288



མཁར་རྒྱ་དཔོན་ཚེ་འགྲུབ་ཀྱི་སྲས་སུ་འཁྲུངས་ཤིང་། གྲུབ་དབང་དཀོན་མཆོག་
ཆོས་བཟང་གིས་མེ་འབར་སྒྲུབ་ཕུག་ཏུ་གཙུག་ཕུད་བཞེས་པས་མཚན་དཀོན་
མཆོག་ཆོས་སྐྱབས་ཞེས་གནང༌། འབྲི་གུང་གྲུབ་དབང་དགེ་སློང་དཔའ་ཆུང་
རིན་པོ་ཆེ་ལས་དགེ་སློང་གི་སྡོམ་པ་ཞུས། གྲུབ་དབང་དབུ་ཆོས་བཟང་གི་སྐུ་
མདུན་ནས་ཕག་མོའི་དབང་ཁྲིད་གསན་ནས་ཉམས་ལེན་མཛད། ཆགས་རི་
མཁན་ རིག་ འཛིན་ ཆོས་ དབྱིངས་ ལས་ ཆགས་ རིའི་ ཆོས་ སྐོར་ རྣམས་ ཞུས།
དཀོན་མཆོག་ཆོས་འཛིན་ནི་ཆོས་སྐྱབས་དང་རབ་བྱུང་དང་དགེ་སློང་སྡོམ་པ་ཞུ་
ཡུལ་གཅིག མཚན་དཀོན་མཆོག་ཆོས་འཛིན་ཞེས་གནང་། དགེ་སློང་དཔའ་
ཆུང་རིན་པོ་ཆེ་དང་དབུ་ཆོས་བཟང་ལས་ལྔ་ལྡན་ཞུས། དེ་མིན་ཆོས་འབྲེལ་
རྣམས་མ་ བྲིས། ཁོང་ གིས་ ཕྱི་ ལོག་ ནས་ ཞལ་ འདེབས་ དང་ འགན་ འཁུར།།
དཀོན་མཆོག་ཆོས་སྐྱབས་ཀྱིས་ནང་དུ་བརྟན་བཞུགས་མཛད་ནས་ལས་གྲྭའི་
རྐང་བཟུང་བས། ད་ལྟ་སྒྲུབ་ཕུག་འདུ་ཁང་དང་ལྷ་སྐུ། གཟིམ་ཆུང༌། གྲྭ་ཤག་
མཆོད་རྟེན་ བཅས་ ལེགས་ པར་ གྲུབ། ཤེལ་ དཀར་ འབུམ་ པ་ གནས་ བསྐོར་
ཕེབས་མཁན་རྣམས་ཀྱིས་གནས་འདི་མཐོང་བ་ཙམ་གྱིས་དྭངས་བ་འདྲེན་པའི་
མིག་རྒྱན་དུ་གྱུར། རི་ཁྲོད་འདི་ཉིད་ལོ་ལྟར་བྱེད་སྒོ་དམིགས་བསལ་མེད་པས་
གཙོ་བོ་སྒྲུབ་པ་ཉམས་ལེན་བྱ་རྒྱུ་དེ་ཡིན་པ་དང་། ཉིན་ལྟར་གནས་སྲུང་ཆེན་པོ་
གཙོའི་རང་ལུགས་གསོལ་ཀ་ཆག་མེད་མཛད་ཀྱི་ཡོད། །
སྐུ་རྟེན། རྟེན་གཙོ་སློབ་དཔོན་པདྨའི་སྐུ་དང༌། སྐྱོབ་པ་འཇིག་རྟེན་
གསུམ་མགོན། རྟ་ མགྲིན་ དྲེགས་ པ་ ཟིལ་ གནོན། ཉི་ གྲགས་ གཏེར་ ཆེན།
གནས་སྲུང་གྲིབ་བཙན་ཆེན་པོ་བཅས་ཀྱི་སྨན་སྐུ་མི་ཚད་མ་དང་དེ་མིན་ལི་སྐུ་
སོགས་མང༌།
གསུང་རྟེན། རྒྱལ་བའི་བཀའ་འགྱུར་དང་། དམ་ཆོས་དགོངས་གཅིག
རིན་ཆེན་གཏེར་མཛོད། ཤར་གཏེར་སོགས་མང་ཙམ་བཞུགས་སོ།
289



༄༅།།ཤག་ཝ་ཐང་དགོན་བཀའ་བརྒྱུད་
འཕེལ་རྒྱས་གླིང་།
གསང་སྔགས་གསར་རྙིང་ཀུན་གྱི་མཛོད་འཛིན་ཞིང་།
འགྲོ་དྲུག་སེམས་ཅན་ཀུན་གྱི་མ་མཆོག་དང༌།
མི་བརྗེད་འཇིག་རྟེན་ཁམས་ཀྱི་འདྲེན་པའི་གཙོ།
རྒྱལ་བའི་དབང་པོ་འབྲོང་ངུར་གངས་པར་འདུད།
གང་གི་ཐུགས་སྲས་རྒྱལ་བའི་རྒྱལ་ཚབ་མཆོག
དཀའ་སྤྱད་སྙིང་རུས་སྒྲུབ་པའི་རྒྱལ་མཚན་འཛིན།
ས་ལམ་མཐར་ཕྱིན་མཆོག་གི་དངོས་གྲུབ་ཐོབ། །
བསྟན་པའི་རྒྱན་གཅིག་རང་གྲོལ་ཕྱག་བྱར་འོས།
བསྟན་དང་འགྲོ་ལ་བརྩེ་བས་མི་འདོར་བར།
བསམ་བཞིན་སྲིད་པའི་སྐུར་བཞེངས་གནས་མཆོག་འདིར།
སླར་ཡང་སྒྲུབ་བརྒྱུད་བསྟན་པ་གསལ་བའི་མགོན།
ཛམ་དམར་ཆོས་ཀྱི་རྒྱལ་པོ་ཅིས་མི་གུས།
རྣམ་སུམ་དད་པའི་མེ་ཏོག་ཚིག་གི་ཕྲེང་།
རྣམ་དག་མོས་གུས་གདུང་བ་བསྐྱེད་པའི་ཕྱིར།
རྣམ་ཉུང་ཡི་གེའི་རིས་སུ་བསྟར་བ་ལ།
རྣམ་མང་མཁྱེན་ལྡན་ཚོགས་ལ་ནོངས་པའི་རྒྱུ།
ཞེས་ནགས་ཤོད་འགོམ་ སྒྲོ་ བ་དཔོན་ཚང་ གི་ མངའ་ ཁོངས་ སུ་ བཀའ་
290



དགོན་གཉིས་ལས། འགོམ་སྟོད་ཤག་ཝ་ཐང་དགོན་ནི། སྤྱི་ལོ་ ༡༢༩༨ རབ་
བྱུང་བཞི་པའི་ས་སྤྲེལ་ལོ་རྗེ་གངས་དཀར་པས་ཕྱག་བཏབ། རྗེ་འདི་ཉིད་ནི་
སྔོན་འདས་པའི་སངས་རྒྱས་མར་མེ་མཛད་ཀྱི་སྐབས་སུ་ཉ་པ་སྤང་ལེབ་དང༌།།
ད་ལྟ་ཐུབ་པའི་དབང་པོའི་སྐབས་སུ་བྲམ་ཟེ་ཧ་ལུ་པའི་སྐྱེ་བ་བཞེས། སློབ་
དཔོན་པདྨའི་སྐབས་སུ་ཡེ་ཤེས་སྙིང་པོ། རྗེ་དུས་གསུམ་མཁྱེན་པའི་སྐུ་མདུན་དུ་
རྒྱལ་བ་གངས་དཀར་པ་ཡིན་ཏེ། རྗེ་འདི་ཉིད་སྐུ་འཁྲུངས་བའི་ཡུལ་ནི་གྱ་པ།
ཡབ་གསང་སྔགས་རྙིང་མ་བ་ཞི་ཁྲོ་ཕུར་གསུམ་ལས་གྲུབ་པ་ཐོབ་པ་དང་། ལྷག་
ཏུ་ཕུར་པ་འདི་ཉིད་སློབ་དཔོན་པདྨ་ལས་པཎ་ཊི་ཏ་ཕྲ་ལ་རིང་མོས་ཞུས། དེས་
སེང་གེ་རྒྱལ་མཚན། ཉི་མ་འོད་ཟེར། ཁྱུང་ནག་ཚེ་ཚེ། ཡེ་ཤེས་སྙིང་པོ། བཀྲ་
ཤིས་དབང་གྲུབ། འཁྲུལ་གྱི་གཤོག་རྒོད། རྡོ་རྗེ་ནག་པོ། ཁོ་དེ་དབང་གྲུབ།
མེས་པོ་སྐྱ་རྗེ། ཡབ་ཇོ་ནག་བར་དུ་གྲུབ་ཐོབ་ཀྱི་ཟམ་མ་ཆད་པ་དེའི་ ་ ཁང་ལ་
ཐོད་ཕྲེང་ལ་ཡི་དམ་རྒྱ་མཚོས་བསྐོར་བ། བར་ཁང་ལ་ཨོ་རྒྱན་རིན་པོ་ཆེ་དང་
ཆོས་སྐུ་རྡོ་རྗེ་འཆང་ལ་བཀའ་བརྒྱུད་བླ་མ་དུས་མཁྱེན་སོགས་ཀྱིས་བསྐོར་བ།
སྟེང་དུ་ཆོས་སྐུ་སྣང་བ་མཐའ་ཡས་ལ་སངས་རྒྱས་རྒྱ་མཚོས་བསྐོར་བ་དང་མཇལ།
སློབ་དཔོན་རིན་པོ་ཆེས་ཕུར་པ་དང་ཡང་ཕུར། ཨོ་རྒྱན་ཉིད་ཀྱི་མགུར་ཕུར་
བཅས་གནང་། ཁྱེད་བྱང་ཕྱོགས་སུ་ཕུ་ཡངས་བ་སླ་ང་འདྲ་བ། མདའ་དོག་པ་
ཤན་མཆུ་འདྲ་བ། ཕྱོགས་བཅུའི་རི་ལ་བཀྲ་ཤིས་རྟགས་བརྒྱུད། རྒྱལ་སྲིད་སྣ་
བདུན། གནམ་ས་ཆོས་འབྱུང་ཁ་སྤྲོད། འཕྲིན་ལས་ཕུར་པའི་ས་དཔྱད་ཡོངས་
སུ་ཚང་ བ་ དེར་ སོང་ལ། བྱང་ མེ་མོ་བྲག་དཀར་ གྱི་ གནས་བདག་ གྱིས་ཞེས།
འགྲོ་བའི་དོན་ཆེན་པོ་ཡོངས་བར་ལུང་བསྟན། རྗེ་གངས་པ་རིན་ཆེན་འོད་ཟེར་
དེ་ཉིད་ སོག་ ཤོད་ དང་། ནགས་ཤོད་ སྟོད་ དུ་ འདུལ་ བྱའི་ དོན་ དུ་ སྤྱི་ ལོ་
༡༢༩༨ རབ་བྱུང་བཞི་པའི་ས་སྤྲེལ་ལོ་ཟླ་བ་བདུན་པའི་ཚེས་བཅོ་ལྔ་ལ་མེ་མོ་
291



བྲག་དཀར་པོའི་མདུན་ཚོགས་འཁོར་ཕུལ་བས། གནས་བདག་གིས་ཉམས་
སད་ཕྱིར་ཞི་མི་སྤྲུལ་ནས་ཚོགས་རྫས་ཁྱེར་བས། ཕྱག་ཕྲེང་དོར་བ་དང་ཕྱག་
ཞབས་རྗེས་རྣམས་ཁྲ་ལམ་མེར་བཞུགས། རྗེ་ཉིད་ཕུག་པའི་སྒོ་རུ་བྱོན་པས་
གནས་བདག་དགེ་བསྙེན་གསེར་མདོག་ཅན་གཙོ་འཁོར་བདུན་ཀྱིས་ཕེབས་བསུ་
ཞུས། གནས་འདིར་བཀའ་བརྒྱུད་བླ་མ་ཡི་དམ་ལྷ་ཚོགས་དང་མཁའ་འགྲོ་ཆོས་
སྐྱོང་སྲུང་མའི་ཚོགས་རྣམས་སྤྲིན་གྱི་ཕུང་པོ་བཏིབས་པ་ལྟར་ཞལ་མཇལ་ནས།
ཕྱི་ལྟར་རི་ཡི་རྒྱལ་པོ་རི་རབ་ལ་གླིང་བཞི་གླིང་གཡོག་གི་ཚུལ་དང་། ནང་ལྟར་ཡི་
དམ་རྒྱལ་བའི་དཀྱིལ་འཁོར་ཡིན་ཏེ། ཆོས་རྗེ་སྐུ་ཕྲེང་དགུ་པ་བྱང་ཕྱོགས་པཎ་
ཊི་ཏ་དགེ་བའི་དབང་པོས་མཛད་པ་མེ་མོའི་གནས་ཡིག་འགྲོ་བ་འདྲེན་པའི་ཤིང་
རྟ་ལས་བསྡུས་ཏེ་འདྲེན་ན།
བཀའ་ཐང་ཤེལ་བྲག་ལས་མཁའ་འགྲོའི་ཕུག་པ་ཟླ་བ་གསུམ་ཞེས་དང༌།
ངོ་མཚར་རོང་ལ་གཏེར་ཕྲན་སྣ་ཚོགས་སྦས་ཞེས་གསུངས། ཡེ་ཤེས་མཚོ་རྒྱལ་
འཆི་མེད་ལྕགས་སྲོག་སྒྲུབ་པའི་གནས་མཆོག་ཁྱད་པར་ཅན་དང༌། སྟོན་པ་ཐུབ་
པའི་དབང་པོ་མཆོག་ཉིད་མ་དག་པའི་སྐྱེ་བ་ལྔ་བརྒྱ་བཞེས་དུས་ཤྭ་བའི་སྐྱེ་བ་
བཞེས་པའི་གནས། རྩ་རི་དྭགས་པ་ཤེལ་རི་དང་དབྱེར་མ་མཆིས་པ་འདི་ཉིད་
དུ་ཕེབས་པས། རྟོགས་ལྡན་རིག་འཛིན་གྲགས་ཀྱིས་ཁྱེད་སུ་ཡིན་ཞེས་བཤད་
པས། ང་མེ་མོའི་གནས་བདག་འགྲོ་མགོན་ཆོས་རྗེ་ཡིན་གསུངས། དེ་ནས་ཁོང་
གཉིས་གནས་བདག་ལ་མ་འཆམས་པར་བྲག་ཕུག་ནས་སུ་ཐོན་ཐུབ་མིན་རྩལ་
འགྲན་པས། ཆོས་རྗེ་འཕུར་བའི་རླུང་གིས་རྟོགས་ལྡན་མར་མེ་ཤི་ནས་ཐོན་མ་
ཐུབ་པར་སྐུ་གཤེགས། ཆོས་རྗེ་ས་འོག་ནས་རྒྱུད་རི་གླང་པོ་ཆེ་འདྲ་བའི་སྣ་ནས་
ཕེབས་ཏེ་རྡོ་ཕ་བོང་ལ་ཞབས་རྗེས་གནང་། དུས་དེ་ནས་བཟུང་མེ་མོའི་གནས་
བདག་རྒྱལ་བ་གངས་པ་ཡིན་ཞིང་། དག་སྣང་དང་རང་བྱུང་རྣམས་གཏན་ལ་
292



ཕབ་པ་དེ་ཉིད་ལས། གནས་མཆོག་འདི་ཉིད་ཐང་ཆེན་གསུམ་དང༌། རི་ཆེན་
གསུམ། ལ་ཆེན་གསུམ། མཚོ་ཆེན་གསུམ་གྱི་བསྐོར་ཞིང་སྟོད་ལ་བ་གམ་ལྔ་ལྔ་
དང་། དེ་ལ་རང་བྱོན་རྡོ་རྗེ་འཆང་དང་ཀླུ་སྒྲུབ། དྲིལ་བུ་པ། ཛ་ལན་དྷ་ར།
ནག་པོ་སྤྱོད་པ། ཏིལ་ལོ་བ། ན་རོ་པ། ཀརྣ་རི་པ། རྡོ་རྗེ་གདན། འཇིག་
མེད་འབྱུང་གནས། ཙ་མི། རྒ་ལོ། ཕག་གྲུ་དང་། དུས་མཁྱེན། གངས་པ་
སོགས་བཀའ་བཞི་བརྒྱུད་པའི་བླ་མ་རྣམས་དང་། སྒྲུབ་པ་བཀའ་བརྒྱུད་ཀྱི་ལྷ་
ཚོགས། འོག་གི་བློ་འབུར་ལ་མགོན་པོ་ཕྱག་བཞི་ཕྱག་དྲུག་བེང་འཛིན་མ་ནིང་
སྟག་ཤམ་ལ་སོགས་ཕོ་རྒྱུད། ལྷ་མོ་མུ་ཁ་ལི་དང་བསྟན་སྲུང་ཨ་ཕྱི་སོགས་མོ་
བརྒྱུད་ཀྱི་ལྷ་ཚོགས་རྣམས་བཞུགས། རི་བོ་འདི་ནས་བབས་པའི་ཆུ་བོ་ཡན་ལག་
བརྒྱད་ལྡན་བཞི། མི་འབབ་པའི་ཆུ་བོ་བཞི། བརྩེགས་པའི་རི་ཆེན་བཞི། མ་
བརྩེགས་པའི་རི་ཆེན་བཞི། དེ་ལ་བརྟེན་པའི་ལ་ཆེན་བཞི། བཞུགས་པའི་ཕུག་
པ་བཞི་དང་། མ་བཞུགས་པའི་ཕུག་པ་བཞི། དབང་ཆེན་རྒྱུད་ཀྱི་ཆུ་བོ་བཞི་
དང༌། ཕྱོགས་བཞི་རོང་ཆེན་བཞི། ལོགས་བཞི་འགྲོ་བའི་འཕྲང་ཆེན་བཞི་
བཅས་ཡོད། ཤར་དུ་ཞི་བའི་ཕུག་དཀར་དུ་དུས་འཁོར་ལྷ་ཚོགས་དང་རོང་ཆེན་
ཁ་བ་དཀར་པོ། ལྷོ་ཕྱོགས་རྒྱས་པའི་ཕུག་སེར་དུ་འཁོར་ལོ་སྡོམ་པའི་ལྷ་ཚོགས་
དང་གངས་དཀར་ཏེ་སི་མ་ཕམ་གཡུ་མཚོ་རང་བྱུང༌། ནུབ་ཕྱོགས་དབང་གི་
ཕུག་དམར་ལ་དགྱེས་པ་རྡོ་རྗེའི་ལྷ་ཚོགས་དང་བྱ་རྒོད་སྤུངས་རི་ཆུ་བོ་ནཱ་ར་ཛ་ན་
རང་བྱོན། བྱང་ཕྱོགས་མངོན་སྤྱོད་ཕུག་ནག་དེར་དཔལ་ལྡན་གསང་བ་འདུས་
པའི་ལྷ་ཚོགས་དང་དཔལ་གྱི་རྩྭ་རི་ཏྲ་ཆུ་བོ་དམར་ནག་རཀྟ་འབབ། ཁྲུས་དང༌
འཐུང་བ་བྱེད་ན་དབང་བཞི་ཐོབ་ནས་སྒྲིབ་བཞི་དག་པ་སོགས་ཕན་ཡོན་མཐའ་
ཡས། དེའི་མདུན་དུ་རྣམ་སྲས་རྟ་བརྒྱད། ཤར་དུ་སངས་རྒྱས་རབས་བདུན།
ལྷོ་རུ་སྨན་བླ་མཆེད་བརྒྱད། ནུབ་ཏུ་ཚེ་ལྷ་རིགས་ལྔ། བྱང་དུ་སངས་རྒྱས་སྟོང་
293



རྩ། ཕུག་སྒོ་གཡས་གཡོན་དུ་གནས་སྲུང་དགེ་བསྙེན་རྣམ་གཉིས་དང་། མཁའ་
འགྲོ་ཕུག་ཏུ་གུ་རུ་གཙོ་འཁོར་གསུམ་རང་བྱོན་དང་འཁོར་གུ་རུ་མཚན་བརྒྱད།
ཤེལ་གྱི་ཀ་བ་དང་བླ་བྲེ། རུ་ཏྲའི་གློ་གྲོད་མཆིན་གསུམ། གཤིན་རྗེ་ཕོ་གདོང་མོ་
གདོང༌། གེ་སར་སྐྱེས་བུའི་གོ་ཁྲབ་དང་འབྲུག་མོའི་སྦྲ་འཐེན་རྣམ་གཉིས། ཤི་
གསོན་བྱེ་མའི་ལ་ཁ། དེ་ནས་ཡར་ཕྱིན་ན་རང་བྱོན་རྡོ་སྐུ་དང༌། བྱེ་མ་སྣ་ལྔ།
འཛམ་བུའི་ཆུ་སེར། ལ་ཐོག་ལ་དཔའ་རྟུལ་སུམ་ཅུ། ཐུར་དུ་སོང་བས་ཕ་བོང་
དཀར་པོའི་སྟེང་སློབ་དཔོན་གྱིས་བྱིན་གྱིས་རླབས་པ་རྡོ་ཨ་རིལ་བྱིས་མགོ། དེའི་
སྟེང་ཤེལ་ཕུག་ཉི་མ་རྫོང་ལ་གྲུབ་ཐོབ་བརྒྱད་ཅུའི་ཕོ་བྲང་། གཤིན་རྗེའི་དཀྱིལ་
འཁོར་སྒོ་དཀྱིལ་དེར་འདའ་མེད་མར་མེ་སྤུན་སུམ་དང༌། གཡོན་གྱི་བྲག་ཕུག་
ཏུ་ཤཱ་བ་རི་དང་ལྕམ་སྲིང་ཨ་ཙ་ར་རང་བྱོན། ཨ་སྟག་ཀླུ་མོས་བྱང་གཡག་འདུལ་
བའི་ཚུལ། དེའི་ཕར་ཁ་ན་དམྱལ་ཁམས་བཅོ་བརྒྱུད། གཡུང་དྲུང་ཕུག་ཏུ་ལྷུང་
བཟེད་དང་གནས་རྟེན་བཅུ་དྲུག་རང་བྱོན། གེ་སར་ཕྱག་མདའ་དང༌། མཁའ་
འགྲོའི་ཚོགས་གཞོང་མཁའ་འགྲོ་བྱེ་བ། མི་རྐང་གླིང་བུ། མེ་ཏོག་དཀར་པོའི་
གུར། ཡང་གསང་ཕུག་ཏུ་རྐྱང་བུའི་རྗེས། ནོར་སྒྲུབ་ཕུག་ཏུ་འཛམ་ལྷ་རིགས་
ལྔ་དང་རྟ་བརྒྱད་ཀྱི་གཡང་ཁུག ཚེ་སྒྲུབ་ཕུག་ཏུ་ཚེ་དཔག་མེད་དང་ཚེ་བུམ་ཚེ་
མདའ་རང་བྱོན། མཚོ་རྒྱལ་ཕུག་ཏུ་མཚོ་རྒྱལ་འཆི་མེད་ལྕགས་སྲོག་སྒྲུབ་པའི་
ཕུག་ན་ཚེ་ཡི་ལྷ་མོ་བརྒྱད་དང་ཚེ་བུམ་ཀཱ་པ་ལ་རྣམས་ཡོད། དེ་ཡི་ཕུག་པའི་སྒོ་
ཕིབས་སུ་གངས་ཏེ་སི་དང་མ་ཕམ་གཡུ་མཚོ་རང་བྱོན། ཕྱི་སྐོར་བྲག་སྟེང་དུ་
སྟོན་པ་མ་དག་པའི་སྐྱེ་བ་ལྔ་བརྒྱ་བཞེས་སྐབས་ཤུ་བའི་དབུ་རྭ་མཆེད་གསུམ།
སྟག་ཤམ་ཕུག་ལ་ཙན་དན་དཀར་དམར་བཀའ་བསྟན་འགྱུར། ཤར་ན་ཤཱ་བ་རི་
པ་དང་མི་འགོ་གསོན་བཤུས། ཤར་ཕྱོགས་ སྐར་ཁུང་ལ་ཆོས་སྨན་ཕབ་རྒྱུན།
ཨོ་རྒྱན་ཕྱིང་གུར་ན་ ཡང་ དག་ ལྷ་ཚོགས། མདུན་ དུ་ ཕྱག་ འཚལ་ སྒང་ དང་།
294



བར་དོའི་འཕྲང་དུ་སྤྱན་རས་གཟིགས། ཕྱོགས་བཞིར་སྒོ་བསྲུང་སྦྲུལ་གླང་སྟག་
སྤྲེལ་རང་བྱོན། ཆུ་འཕྱར་སྐེད་པར་འཇམ་དཔལ་དཀར་པོ་དང་ནོར་བུ་དགའ་
འཁྱིལ་དང་ཆིབས་རྗེས། གཞན་ཡང་བསྐོར་ལམ་ཕྱི་ནང་ལ་ཨོ་རྒྱན་རིན་པོ་ཆེའི་
ཕྱག་རྗེས་དང་འབྲུ་གསུམ་ཡིག་དྲུག་རང་བྱོན། གཞན་ཡང་དུར་ཁྲོད་བརྒྱད་
དང་། གནས་ཆེན་ཉེར་བཞིར་རྒྱུ་བའི་དཔའ་བོ་མཁའ་འགྲོ་ཐམས་ཅད་ཏིལ་གྱི་
གང་བུ་ལྟར་འདུ་ཞིང་། ལྷག་ཏུ་སྤྲེལ་ལོ་ཧོར་ཟླ་བདུན་པའི་ཚེས་བཅུ་དང་བཅོ་
ལྔ་ལ་གངས་པ་རིན་པོ་ཆེ་ཕེབས་པའི་དུས་དེ་ནས་བཟུང་ད་ལྟའི་བར་ཤག་ཝ་
ཐང་དགོན་གི་བླ་གྲྭ་རྣམས་ཀྱིས་ཚོགས་འཁོར་འབུལ་བ་སོགས་ཆད་མེད་རྒྱུན་
གནས་ཐོབ། གཞན་ཡང་ཆོས་རྗེའི་ལུང་ལས། རྒྱ་ཚ་ མཚམས་ ཁང་དང་།
སེབ་བཀྲ་རྫ་རྒན། རག་ཆོད། ཐང་དཀར། གཉེན་མཐའ། འདོད་ཡོན་
ཐང་། ཚ་འགག རྐྱང་རི་སོགས་གནས་རི་མང་པོ་གནས་སྒོ་འབྱེད་པ་དང་
རང་བྱུང་ངོ་མཚར་བརྟན་ལ་ཕབ་ནས་ལུང་བསྟན་མང་ཡང་ཡི་གེས་འཇིགས་
པས་མ་བྲིས། གོང་གསལ་ཞུས་པའི་རང་བྱོན་གྱི་ལྷ་ཚོགས་རྣམས་དང་རི་ཆུའི་
བཀོད་པ་ཕུག་པའི་ནང་གི་རང་བྱོན་འདི་རྣམས། ཟེར་སྒྲོས་ཙམ་དང༌། རྣམ་
པ་ཙམ་མ་ཡིན་པར་དཔེར་ན་འཇིམ་བཟོ་ལ་ཅུང་མི་མཁས་པ་ཞིག་གིས་བཞེངས་
པ་ལྟ་བུ་ལས་དབྱེ་བ་ཆེར་མེད་ཅིང་ཤིན་ཏུ་ངོ་མཚར་ཆེ། བོད་གངས་ཅན་གྱི་
ལྗོངས་སུ་རང་བྱོན་མང་པོ་ཡོད་ཀྱང་། འདི་ལས་ངོ་མཚར་བ་དང་འདི་ལས་
ལྷག་པ་ཞིག་མེད་ཅེས་ཁ་ཚོན་གཅོད་ཆོག་སྙམ།
ཆོས་རྗེ་ཉིད་མེ་མོ་བྲག་ནས་འབྲི་ལུང་རྒྱུད་རི་གླང་སྣ་ནས་ཐོན་ཏེ། རྡོ་ཕ་
བོང་ལ་ཞབས་རྗེས་བཞག་ནས་ཝ་ཐང་སུམ་མདོར་ཕེབས། གནས་འདིར་ལུང་
བསྟན་ལྟར་ས་སྤྲེལ་སྤྱི་ལོ་ ༡ ༢ ༤༨ལོར་འབྲོང་བུ་དགོན་གསར་བཞེངས། ཤར་
རྒྱ་སྟག ལྷོ་གཡུ་འབྲུག ནུབ་རྨ་བྱ། བྱང་རུས་སྦལ། དབུས་གླང་ཆེན་འགྱིང་
295



འདྲ། ཨོ་རྒྱན་པདྨའི་སྒྲུབ་ཕུག ཡིག་དྲུག་རང་བྱོན། ཞབས་རྗེས། བཞུགས་
ཁྲི། ཨ་རང་བྱོན་སོགས་གཏན་ལ་ཕབ། དེ་ནས་སོག་ཁུ་རུ་འཕྲང་ནས་ཐོན་ཏེ་
སོག་འབྲོང་ངུར་དགོན་ནམ་ཙན་དན་དགོན་ཕྱག་བཏབ། དེ་སྐབས་འབྲོང་
བུའི་དགོན་གནས་ཁག་དབོན་རྒྱུད་ཀྱིས་བསྐྱངས། དེ་འོག་སྐུ་ཐོག་རིམ་བྱོན་
ནས་བསྐྱངས་པ་ཡིན། རྒྱལ་བ་གངས་པ་ཉིད་སྤྱི་ལོ་ ༡༢༩༧དགུང་ལོ་བརྒྱད་ཅུ་
གྱ་གསུམ་ ལ་ སོག་ཙན་དན་ དགོན་ དུ་ ཞི་ བར་ གཤེགས། སྐུ་ དམར་ གདུང༌
བཞུགས་པས་རིག་གསར་གོང་དུ་དགོན་པ་ཉམས་གསོ་ཞུ་སྐབས་སྐུ་གདུང་དང་།
ཆོས་རྗེའི་ཆིབས་ཀྱི་དབུ་ཡིན་ནམ་སྙམ་པའི་རྟ་མགོ་ལ་རྟ་མགྲིན་རང་བྱོན་ཡོད་
པ་དང་། དེ་མིན་ལས་ཕུར་ཁག་གསུམ། བཀའ་འགྱུར་སོགས་མང་པོ་ཡོད་
ཞེས་སོག་འཇིགས་སྤྲུལ་ནས་གསུངས། །
སྐུ་ཕྲེང་གཉིས་པ་རྣལ་འབྱོར་གྲགས་པ་རྒྱལ་པོ་སོག་འབྲོང་ངུར་དགོན་དུ་
ཕེབས་ནས་རང་ལུགས་ཀྱི་ཆོ་ག་ཁག་དང་དབང་ལུང་བཅས་རྒྱུན་འཛིན་མཛད།
སྐུ་ཕྲེང་གསུམ་པ་ཁྱུང་སྟོན་འོད་པོ་ནི་ཀརྨ་པ་རོལ་རྡོར་ཞབས་ལ་བཏུགས་
ནས་ཆོས་བཀའ་ཡོངས་རྫོགས་ཉམས་ལེན་བྱེད། ཀརྨ་པ་རོལ་པའི་རྡོ་རྗེ་ནས་
ནགས་ཤོད་དུ་དགེ་འདུན་སྟོང་ཕྲག་ཙམ་ལ་ཆོས་ཀྱི་འཁོར་ལོ་བསྐོར་བ་དང་ནཱ་
རོ་ཆོས་དྲུག་སོགས་བཀའ་བརྒྱུད་པའི་ཆོས་བཀའ་དཔག་ཏུ་མེད་པ་གནང་ཞེས་
རྣམ་ཐར་དུ་གསུངས། །
སྐུ་ཕྲེང་བཞི་པ་ལྷུན་གྲུབ་རྒྱལ་མཚན་ནི་རྗེ་གོང་མའི་རྣམ་ཐར་བསྐྱངས།
སྐུ་ཕྲེང་ལྔ་པ་པདྨ་རྒྱལ་མཚན་རྟེན་སྔགས་འཆང་ཡིན་ཞིང་མཐུ་ནུས་ཆེ་
བས་སྣང་སྲིད་དབང་དུ་འདུས། ཊཀྐི་བྲན་དུ་བཀོལ། །
སྐུ་ཕྲེང་དྲུག་པ་ཀརྨ་དོན་གྲུབ་ནི། རིག་གནས་ཀུན་ལ་མཁས་ཤིང་མཁས་
གྲུབ་གཉིས་ལྡན་དུ་སོང་བས་རྫ་དམར་སྟོད་སྨད་ལ་འཕྲིན་ལས་ཆེ་བས་དད་ལྡན་
296



རྣམས་ཀྱིས་གསོལ་བ་བཏབ་པ་བཞིན་དུ་སྐུ་ཡི་སྲས་གཅིག་རྫ་དམར་དུ་བཏང་
བས། རྫ་དམར་འབྲོང་ངུར་དགོན་ཕྱག་བཏབ།།
སྐུ་ཕྲེང་བདུན་པ་ཀརྨ་དགེ་དབང་ནི་རྗེ་གོང་མ་ལྟར་མཛད་འཕྲིན་ཆེ། སྐུ་
ཕྲེང་བརྒྱད་པ་གངས་པ་མཆོག་རྒྱལ་ནི་ཚེ་དང་སྒྲུབ་པ་མཉམ་ཞིང་བཀའ་བརྒྱུད་
བླ་མའི་ཕ་རབས་ཟིན།
སྐུ་ཕྲེང་དགུ་པ་བྱང་ཕྱོགས་པཎ་ཊི་ཏ་དགེ་བའི་དབང་པོ་མཆོག་ ཐོས་
བསམ་སྒོམ་གསུམ་གྱིས་མཁས་གྲུབ་གཉིས་ལྡན་དུ་གྱུར། གོང་ས་ལྔ་པ་ཡང་
ཐུགས་དགྱེས་པས་མཁས་པའི་ཚད་དུ་འཛིན། ལྔ་པ་ཆེན་པོའི་སྐུ་ཡི་རིམ་གྲོ་
མཛད་པས་སྙུན་གྲོལ། དེའི་ལེགས་སྟེར་དུ་སྐུ་རྟེན་ཐུབ་པ་གསུང་བྱོན། གསུང་
རྟེན་བཀའ་འགྱུར་གསེར་གདོང་ཅན། ཐུགས་རྟེན་དུ་བྱ་རུང་ཁ་ཤོར། རྗེ་ཉིད་
ལ་རྟ་མགོ་གསེར་ཏོག་དང་། བྲན་སྐྱ་དར། བསུ་སྣ་མདོ་དར་སོགས་ཐོབ་ཐང་
དང་། རྩེ་ཕོ་བྲང་རྟ་ལམ་གོང་མ་བར་ཆིབས་ཐོག་ཏུ་ཕེབས་ཆོག་པའི་གོ་གནས།
རང་དགོན་གྱི་གྲྭ་པ་ལ་ཕྲལ་དངུལ་དམག་གསུམ་དང་། གྲྭ་ས་ཡོངས་གཞིས་
སྒེར་ཁུང་བཀག་འགོག་མི་ཆོག་པ་དང་། དགོན་མིང་དུ་ཞབས་དགོན་བཀའ་
འགྱུར་རི་ཕུག་ཞེས་ བསྩལ་ བས། རང་དགོན་ནས་རྒྱལ་ བ་ མཆོག་གི་ཞབས་
བརྟན་དུ་ལོ་ལྟར་བཀའ་འགྱུར་ཚར་གསུམ་རེ་ཆག་མེད་དུ་འབུལ་གྱི་ཡོད། ཕྱི་
ལྟར་ན་བླ་དགོན་གཉིས་མཚན་སྙན་དང་ཐོབ་ཐང་མཐོ་རུ་བཏང་ནས་སྤྱི་ཚོགས་
ཐོག་གྲགས་པ་ཆེ་ཁུལ་ཙམ་ལས། དེ་སྐབས་སོག་པོ་གུ་ཤིས་གཙང་པ་སྡེ་སྲིད་
གཏོར་ཕམ་བཏང་ནས་ཀརྨ་བཀའ་བརྒྱུད་ཀྱི་དགོན་གནས་མང་པོ་ཞིག་ཉམས་
ཉེས་སོང་བས། དེ་མཚུངས་ཀྱིས་སོག་འབྲོང་ངུར་དགོན་ནམ་ཙན་དན་དགོན་
དགེ་དགོན་དུ་བསྒྱུར། ཤག་ཝ་ཐང་དགོན་ཡང་དགོན་མིང་བསྒྱུར་བ་བཅས་
བྱེད་ནས་དོན་དུ་ཀརྨ་ཀཾ་ཚང་གི་རྒྱུད་པ་མེད་པར་བྱེད། ཆོས་རྗེ་དགེ་བའི་
297



དབང་པོ་མཆོག་མཁས་པར་གྱུར་ཀྱང་ཐབས་ཟད་ནུས་སྟོང་དུ་གྱུར་བར་མངོན། །
རྗེ་འདི་ཡན་ཀརྨ་བཀའ་བརྒྱུད་ཀྱི་སྲོལ་གཙོ་བོ་འཛིན་ཀྱང་ཉམས་གུད་དུ་
ཕྱིན། ལྷག་ཏུ་རྒྱལ་བ་གངས་པ་མཆོག་དང་རང་གྲོལ་རིན་པོ་ཆེ་གཉིས་ཞིང་དུ་
གཤེགས་ནས་གདན་སའི་ཁྲི་འཛིན་མེད་པར་གྱུར་སྐབས་དེར། འགོམ་ཡུལ་
རོང་ཚོ་སྨད་ཆོས་འཁོར་བྱམས་པ་གླིང་ནི་འབྲི་གུང་ཐེལ་སྒར་གཉིས་དང་སྐྱབས་
མཆོག་རྣམ་གཉིས་བཅས་འབྲེལ་ཆེ་བ་ལ་བརྟེན་ནས། འགོམ་དཔོན་སོགས་མི་
ཆེ་རྒུ་ཀུན་གྱིས་བཀའ་གྲོས་དང་བཅས་འདི་སྐབས་སྐྱབས་མགོན་འཕྲིན་ལས་
བཟང་པོ་དང་། དོན་གྲུབ་ཆོས་རྒྱལ་གཉིས་ཀྱི་དུས་སྐབས་ཡིན་ཞིང་། ཤག་ཝ་
ཐང་དགོན་གྱིས་སྐྱབས་རྗེ་མཆོག་གཉིས་ལ་ཞུས་པས། འབྲི་གུང་བུ་སློབ་སུམ་
ཅུའི་ནང་ཚན། ཛམ་དམར་བསོད་ནམས་རྒྱ་མཚོ་མཆོག་དགོན་པའི་ཁྲི་འཛིན་
དུ་བཏང་ནས། དཔལ་འབྲི་གུང་བཀའ་བརྒྱུད་པའི་ཆོས་སྲོལ་འཛིན་པ་དངོས་
སུ་གྱུར། སྤྲུལ་སྐུ་རྣམ་པའི་མཚན་ཀྱི་དབུར་དཀོན་མཆོག་ཅེས་གསོལ་པས་ཤེས་
ལ་དེ་སྔོན་ཀརྨ་ཞེས་འདོགས་སྲོལ་ཡོད། ཛམ་དམར་སྤྲུལ་སྐུས་ཡང་སྲིད་ཡོང་
བར་ལུང་བསྟན་ནས་ཞི་བར་གཤེགས། འདི་ནས་བཟུང་འབྲོང་ངུར་ཡབ་སྲས་
འབྲི་གུང་སྐྱབས་རྗེ་རྣམ་གཉིས་ནས་ངོས་འཛིན་མཛད་སྲོལ་བྱུང་།
སྐུ་ཕྲེང་བཅུ་པ་དཀོན་མཆོག་བསྟན་འཛིན་བཟང་པོ་ནི་མཁྱེན་བརྩེ་ནུས་
པ་མཆོག་ཏུ་མངའ་ཞིང་། བཀའ་བརྒྱུད་པའི་སྲོལ་བཟང་བླ་ན་མེད་པར་རྒྱུད་
འཛིན་གནང་། སྐུ་ཕྲེང་བཅུ་གཅིག་པ་དཀོན་མཆོག་བསྟན་འཛིན་དོན་གྲུབ་
མཆོག་གིས་གདན་ས་བཟུང་། སྐྱབས་མགོན་པདྨའི་རྒྱལ་མཚན་མཆོག་འགོམ་
དགོན་ཆོས་འཁོར་བྱམས་པ་གླིང་དུ་ཆིབས་བསྐྱོད་སྐབས་སྤྱི་ལོ་ ༡༨༠༤ རབ་
བྱུང་བཅུ་གསུམ་ཤིང་ཕོ་བྱི་བའི་ཟླ་བ་དྲུག་པར་རང་དགོན་དུ་གདན་དྲངས་ནས་
ཞག་གཉིས་བཞུགས། མོས་བློ་བཞིན་དབང་དང་རྗེས་གནང་འགའ་བསྩལ་
298



ནས། ཆོས་རྗེ་རིན་པོ་ཆེས་རང་དགོན་ལ་དགོན་མིང་ཞུས་པས། ཤག་ཝ་ཐང་
བཀའ་བརྒྱུད་འཕེལ་རྒྱས་གླིང་ཞེས་མཚན་གསོལ། སྲས་ཕུར་དགས་སྐྱབས་
མགོན་ཆོས་ཀྱི་ཉི་མ་གདན་དྲངས་ནས་ལོ་འབྲོང་ངུར་དགོན་སྒར་པ་ལས་དགོན་
པར་བསྒྱུར། འདི་ཆོས་རྗེ་བསྟན་འཛིན་རྣམ་གྲོལ་གྱི་སྲས་ཡིན་པར་བྲིས་ཀྱང་ལོ་
རབས་གོང་འོག་སོང་བས་འདི་ཡིན་ཞེས་མི་འགྲིག་པས་ཆོས་རྗེ་བསྟན་འཛིན་
དོན་གྲུབ་ཀྱི་སྲས་ཡིན་སྙམ། (གཞན་ཡང་ཁ་གཅིག་གིས་གངས་པའི་གདུང་
རྒྱུད་ལས་ཡབ་རྟ་མགྲིན་རྒྱ་མཚོ་དང་ཡུམ་ག་བཟའ་ཀླུ་མཚོའི་སྲས་སུ་བལྟམས་
པར་གསུངས།) ཆོས་རྗེ་མཆོག་ནས་རྒྱལ་བ་འབྲི་གུང་པའི་ལུགས་སྲོལ་ཕྱག་རྒྱ་
ཆེན་པོ་ལྔ་ལྡན་ཉམས་ལེན་མཐར་ཕྱིན་ནས་ཡུལ་འདིར་འདུལ་བྱ་རྣམས་སྨིན་
གྲོལ་གྱི་ལམ་ལ་བཀོད། །
ཆོས་རྗེ་སྐུ་ཕྲེང་བཅུ་གཉིས་པ་བསྟན་འཛིན་རྣམ་གྲོལ་མཆོག་མདོ་སྔགས་
གཞུང་ལུགས་གཉིས་ཀ་ལ་མཁས་ཞིང་ནུས་མཐུ་ཚད་མེད་མངའ་བས་ལོག་ལྟ་
ཅན་གྱི་བདུད་རིགས་ཐམས་ཅད་ཚར་བཅད།
རྗེ་འདིའི་སློབ་མ་ཉི་མ་ལྟ་བུ། གནས་བྱང་གླིང་དཔལ་གྱི་ཡང་དགོན་ན།
རྗེ་བཙུན་དཀོན་མཆོག་ཆོས་སྐྱབས་ལ་གསོལ་བ་འདེབས་ཞེས་འབྲི་གུང་གདན་
རབས་བླ་རྒྱུད་གསོལ་འདེབས་ལས་གསུངས་པ་ལྟར། རྗེ་བཙུན་དཀོན་མཆོག་
ཆོས་སྐྱབས་མཆོག་ཡབ་རྗེ་དམར་ཨ་གྲགས་ཀྱི་རུ་ཁྲོད་ནས་ཆད་པ་འཇམ་གསར་
རྒྱལ་ལྷ་དང་། ཡུམ་ སྟག་དྲུག་ཆིན་ཧུའི་ གཡོག་མོ་ཚེ་ཐར་གཉིས་ཀྱི་སྲས་སུ་
༡༨༣ ༤ རབ་བྱུང་བཅུ་བཞིའི་ཤིང་ཕོ་རྟ་ལོར་སྐུ་འཁྲུངས། མཚན་བཀྲ་ཤིས་
རྣམ་རྒྱལ་དུ་གསོལ། ཡུམ་བྲན་མོ་ཡིན་པས་རྨོ་བོ་ཆུང་ སྐྱིད་ཀྱིས་སྐུ་བསྐྱེད་
བསྲེངས། བྱིས་པའི་དུས་སུ་ཙོག་པུར་བཞུགས་པ་ལ་སྤྲོ་ཞིང་། བྱ་བ་གང་བྱེད་
སྒོམ་སྒྲུབ་དང་ཆོས་མཆད་རྣམ་པ་ལས་མ་འདས། ཁུ་བོ་ལས་ཀློག་བསླབས་པས་
299



སྒྲ་དག་གསལ་སྙན་ལྡན་པའི་ཁྱད་ཆོས་མངའ། དགུང་ལོ་བརྒྱད་ནས་ཕུ་དུང༌
དང་རྡོ་དང་ཤོག་བུ་སོགས་ལ་སློབ་དཔོན་མེད་པར་ལན་ཝར་དང༌། ཧོར་ཡིག་
དང་བོད་བྲིས་ཁག་རྣམས་ལེགས་པར་མཁྱེན། ལྷ་བྲི་བ་དང་འཇིམ་པ་བཞེང་པ།
རྡོ་ཤིང་ལ་བརྐོ་བ་སོགས་མ་བསླབ་པར་མཁྱེན། སྐྱོབ་པའི་མགུར་ཆེན་ཁག་བྲིས་
ནས་དབྱངས་སུ་ཙི་རི་རི་ལེན། དགུང་ལོ་བཅུ་ལ་ཤག་ཝ་ཐང་དགོན་འབྲོང་
ངུར་སྐུ་ཕྲེང་བཅུ་གཉིས་པ་བསྟན་འཛིན་རྣམ་གྲོལ་ལས་རབ་ཏུ་བྱུང་ནས་མཚན་
དཀོན་མཆོག་ཐབས་མཁས་ཞེས་གསོལ། རྒྱལ་བ་བཀའ་བརྒྱུད་པ་ལས་གཞན་
མི་བསམ་པས་རྡོ་རྗེ་འཆང་གི་སྐུ་མཐོང་བས་མོས་གུས་རྩོལ་མེད་སྐྱེ། བླ་གཉེར་
ནས་བཀའ་འགྱུར་ལུང་གསན། ལྕགས་ཕག་ལོར་ཚོང་པ་དང་ལྷན་དུ་ལྷ་སར་
ཕྱིན། དགུང་ལོ་ཉིས་ ཤུར་སྟོད་གངས་རིན་པོ་ཆེར་གནས་བསྐོར་ལ་ཕེབས།
ཕྱིར་ཕེབས་ནས་ལོ་གསུམ་ལ་ཆེ་ཧུའི་གཡོག་བསྡད། མེ་སྦྲུལ་ལོར་འབྲི་གུང་དུ་
བཀའ་ཆོས་གསན་བཞེད་དུ་ཕེབས་ནས། རྗེ་ནོར་བུའི་ཞལ་མཇལ་བས་བཅོས་
མིན་གྱི་མོས་གུས་འཁྲུངས། འབྲི་གུང་གི་སྒྲུབ་གྲྭ་བ་ཅོག་སྒར་དུ་བཞུགས་པས་
ཡིད་འཕྲོག གྲུབ་དབང་དམ་ཆོས་ཉི་མ་དང་མཇལ་བས་ཕ་ཡུལ་གཅིག་པས་
རོགས་གང་ཐུབ་གནང་བར་ཞལ་བཞེས་མཛད། སྒྲུབ་གྲྭར་བཞུགས་རྒྱུའི་གྲོས་
བཏབ་ནས་གསོལ་དཔོན་རྒྱུད་སྐྱབས་མགོན་ལ་ཞུས་པས་གནང་བ་ཐོབ། དེ་
ནས་གྲུབ་དབང་ནོ་ནོ་རིན་པོ་ཆེ་མཇལ་ནས་ཆོས་ཀྱི་གནང་བ་བཟང་པོ་ཐོབ།
འདི་དུས་ ཕྱིའི་ཆོས་རྭ་ནས་ལྔ་ ལྡན་ གཏོར་ དབང་། ཐུགས་ བསྐྱེད་ཆེན་མོ།
བསྟན་སྙིང་། བདེན་གཉིས་ཀྱི་དབང་། ན་རོ་ཆོས་དྲུག་སོགས་འབྲི་གུང་པའི་
བཀའ་ཆོས་གྲགས་ཆེ་བ་རྣམས་ཐོབ། སྐྱབས་མགོན་ནོར་བུ་མཆོག་གིས་མཁན་
པོ་མཛད་ནས་དགེ་འདུན་དྲུག་ཅུ་དང་བཅས་བསྙེན་པར་རྫོགས། བཀའ་ཆོས་
གྲུབ་ནས་རྨོ་བོ་ལ་ཕྱག་རྟགས་དང་བཅས་སྒྲུབ་གྲྭར་ཡོད་ཚུལ་ཞུས་པས་རྨོ་བོ་མྱ་
300



ངན་གྱི་ཁུང་བུར་ཆུད། ཕ་ཡུལ་གཅིག་པའི་ནགས་ཤོད་པ་ནོར་གྲུབ་དང་དམ་
ཆོས་ནས་སྣེ་ལེན་མཛད་ནས་སྒྲུབ་གྲྭ་ཤར་དུ་ཁང་པ་གཅིག་ཐོབ། གྲུབ་དབང་
ནོ་ནོ་རིན་པོ་ཆེ་ནས་ཚེ་དབང་འཆི་མེད་དཔལ་སྟེར་གནང་ནས་ཆོས་ སྒོ་ ཕྱེ།
སྐྱབས་མགོན་མཆོག་ལས་ཆོས་སྤྱོད། གཏོར་ཆོག བླ་མཆོད། ཀུ་ས་ལི། སྲུང་
འཁོར་ཞལ་གདམས། ཏིང་འཛིན་དབང་བསྐུར། བདེ་མཆོག ལྔ་ལྡན་ཤེལ་
དཀར་ཕྲེང་བ་དང་། གྲུབ་དབང་ལས་ཕྱག་ཆེན་ཟླ་ཟེར་བཤད་སྦྱར་བཅས་ཞུས།
བདེ་མཆོག་གཞི་བསྙེན་གྱི་སྐབས་སུ་གྲུབ་དབང་ནོ་ནོ་རིན་པོ་ཆེའི་ཕྱག་དཔེ་
གཡར་དུ་བྱོན་པས། གྲུབ་དབང་གིས་ཕྱག་དཔེ་རྩ་ཆེན་དེ་གནང་བས་དགའ་
དྲགས་ནས་ངུ་ཤོར། དོན་དུ་རྒྱལ་ཚབ་ཏུ་མངའ་གསོལ། བདེ་མཆོག་གཞི་
བསྙེན་ཚར་ཉི་ ཤུ་རྩ་གཉིས་གནང༌། སྐུ་མདུན་དུ་ནམ་བཅར་ཆོག་ལ་འདོད་
ཆོས་གང་ཞུས་གནང་བར་བྱུང་ངོ༌། འདི་སྐབས་ཕྱག་ཆེན་དོ་དྷ་སྐོར་གསུམ་
སོགས་གཟིགས་པས་ཏི་ལོ་པ་དང་ཞལ་མཇལ། སྐྱབས་མགོན་གྱི་ཞལ་ནས་ཀུན་
རིག མི་འཁྲུགས་པ་དང༌། བདེ་མཆོག་དབང་ཆེན། སྨྱུང་གནས། ཞི་ཁྲོའི་
ཆོག་དབང་དང་། ཁྱུང་ཁྲའི་དབང་། ན་ག་རཀྵ། ཆོས་དྲུག་གྲྭ་དམངས་དང༌
མཉམ་དུ་ཐོབ། སྐྱབས་རྗེ་ཉི་མ་མཆོག་ལས་དང་པོ་ལམ་རིམ་ཐར་རྒྱན་གསན།
སྤྲེལ་ལོ་ལ་རྨོ་བོ་ཕེབས་ནས་རྗེ་ཉིད་མཇལ་བས་སྐུ་ལ་འཆང་ནས་ངུས་སོང༌།
ཆོས་ཡང་དག་གྱིས་ངའི་བསམ་པ་རྫོགས་པ་ཡིན་གསུངས་ནས་ལོག དེ་ནས་
བཀའ་བརྒྱུད་ཕོ་བྲང་འོག་མར་ཞུགས། རྟོགས་པ་ཕུལ་བས་གྲུབ་དབང་ཉིད་
ཐུགས་མཉེས། རྗེ་ཉིད་ ཤམ་ ཐབ་དྲ་བ་ ཅན་དང༌། འདིང་ བ་ ལྷུང་བཟེད།
ཆོས་གོས་དང་ཆབ་རིལ་འདོགས་པ་སོགས་མཛད་པས་དེ་ལྟར་རིམ་བཞིན་བྱུང་
བས་མིག་ལྟོས་བཟང་། གྲུབ་དབང་ནོ་ནོ་སྐུ་གཤེགས་སྐབས་སྙུན་གཡོག་མཛད་
པ་དང་དགོངས་རྫོགས་ཀྱི་རིམ་པ་རྣམས་ལེགས་པར་མཛད། གྲུབ་དབང་དམ་
301



ཆོས་ཉི་མ་ལས་ཆོས་དྲུག་གསན་ནས་ཉམས་བཞེས་གནང་། དྭགས་པོ་ལྷ་རྗེ་
དང་ཕྱག་ན་རྡོ་རྗེ་སོགས་ཞལ་གཟིགས་ནས་མཚན་མ་བཟང་། བཀའ་ཕྱག་ཆུ་
བོ་གསུམ་འདྲེས་ཀྱི་བསྟན་པ་བསྐྱར་གསོ་གནང་བའི་སྐབས་སུ་ལོག་སྨྲ་འགའ་
ཡང་བྱུང་། ས་ཡོས་ལོར་རྩྭ་རི་ཏྲ་དང་དྭགས་ལྷ་སྒམ་པོ་སོགས་སུ་ཕེབས་སྐབས་
སྔོན་གྱི་རྨི་ལམ་ལྟར་མཇལ་བས་རྗེ་ཉིད་ངོ་མཚར། སྒམ་པོ་བསྐལ་བཟང་ཕྱོགས་
ལས་རྣམ་རྒྱལ་ལས་ཕག་མོའི་དབང་དང༌། ཕྱག་རྒྱ་ཆེན་པོ་དང་ནཱ་རོ་ཆོས་དྲུག
ཐར་རྒྱན། ཆོས་བཞིའི་རྩ་འགྲེལ་དང་སྒམ་པོའི་བཀའ་འབུམ་གསན། བཀའ་
བརྒྱུད་གསེར་ཕྲེང་དང་རྒྱུད་པ་ཆུ་བོ་གསུམ་སྒྲིལ་བླ་རབས་སྐུ་འདྲ་བརྒྱད་ཅུ་ལྷག་
གསེར་ཟངས་ལས་བསྐྲུན་པ་དང་། ཡོངས་འཛིན་གཉའ་སྟག་ལས་སྒྲུབ་ཐབས་
ནོར་ཕྲེང་ཞུས། རྗེ་ཉིད་སྒྲུབ་གྲྭའི་སློབ་དཔོན་སོ་གཅིག་པའི་ཁྲིར་འཁོད་ནས་
ལྕགས་རྟ་ལོ་ནས་མེ་བྱི་ལོ་བར་སྒྲུབ་སྡེ་ལོ་ཉེར་བརྒྱད་ཙམ་བསྐྱངས། བཀའ་
བརྒྱུད་ཀྱི་ཆོས་བཀའ་གྲུབ་དབང་ནོ་ནོས་གསལ་བར་མཛད་པ་བཞིན་ཆེས་ཆེར་
སྤེལ། རྗེ་འདི་ཉིད་ཀྱིས་བཀའ་བརྒྱུད་རིན་པོ་ཆེའི་གསུང་འབུམ་ཡོངས་རྫོགས་
ཀྱི་ལུང་དང་ཟབ་ཆོས་ཁག བདེ་མཆོག་དང་ཕག་མོ། མི་འཁྲུག་པ། ཐུགས་
བསྐྱེད་ཆེན་མོ། བླ་སྒྲུབ། བསྟན་དགོངས། ཕྱག་ཆེན་ཆོས་དྲུག བཅུ་ཆོས་
སུམ་ཆོས། མོས་གུས་སྲོག་འཁོར། ལམ་རིམ་ཐར་རྒྱན། ཚེ་ཁྲིད་ཁག་སོགས་
མདོར་ན་དཔལ་འབྲི་གུང་བཀའ་བརྒྱུད་པའི་ཆོས་སྲོལ་ཡོངས་རྫོགས་ཀྱི་ཁྲིད་
ལུང་བར་སྐབས་ཤིག་ཅུང་ཉམས་ཡང་། རྗེ་འདིས་ཆེས་ཆེར་གསལ་བར་མཛད་
པ་ཞིག་ཡིན་པས། སྐྱབས་རྗེ་རྣམ་གཉིས་ནས་སར་བུ་པ་ཡན་ལ་ལམ་མཆོག་
ཚང་ལ་མ་ནོར་བ་འདི་ཉིད་ཀྱི་གདམས་པས་ཕྱུག་པར་མཛད། སྔོན་གྱི་གྲལ་
སྐད་ནས་གྲལ་སྟོད་སྨད་ཀུན་ལ་འགྱེད་པའི་རྨི་ལམ་དེ་འདི་ཡིན་པ་འདྲ་གསུངས།
སྒྲུབ་པ་བཞུགས་པའི་སྐབས་སུ་དག་སྣང་དང་མི་མ་ཡིན་སོགས་ལ་འགྲོ་དོན་
302



མཐའ་ཡས། སྒྲུབ་གྲྭའི་དཔེ་རྒྱུན་དཀོན་པ་སེལ་ཕྱིར་ལྔ་ལྡན་གཙོས་པའི་དཔེན་
རྒྱུན་ཁག་མང་པོ་པར་བསྐྲུན་མཛད། རྗེ་ཉིད་ཀྱི་མཛད་ པའི་བཀའ་བརྒྱུད་
བསྟན་པའི་རྩལ་དུ་བཀའ་ཕྱག་ཆུ་བོ་གསུམ་སྒྲིལ་ཀྱི་བླ་མའི་རྣལ་འབྱོར་དང་།
མར་ལུགས་ཕག་མོ་གསང་ཆེན་རྒྱ་མཚོ། རྣམ་རྒྱལ་ཚེ་སྒྲུབ་སོགས་ལེ་ཚན་ཁག་
ཉེར་གཉིས་ཙམ་ད་ལྟ་བཞུགས། རྗེ་འདི་ཉིད་ཀྱིས་འབྲི་བསྟན་ལ་ཤིན་ཏུ་དཀའ་
དྲིན་ཆེ་བ་གཞན་འགའ་ཡང་མ་བྱུང་ཞེས་གསུངས། མཐར་དགུང་གྲངས་རེ་
བདུན་སྤྱི་ལོ་ ༡༩༠༠རབ་བྱུང་བཅོ་ལྔ་ལྕགས་བྱ་ལོ་ཟླ་བ་གསུམ་པའི་ཚེས་ཉེར་
གཉིས་ཉིན་གཟིམ་སྒོར་ཕེབས་ནས་ཞབས་བཅག་མཛད། ནང་དུ་ཀུ་རེ་འགའ་
གསུངས། དེ་ནས་ གཟིམ་ སྒྲོམ་ དུ་ སྐུ་ དྲང་ པོར་སྲང་ནས་ མི་ འཁྲུགས་ པའི་
གཟུངས་བཟླ་བའི་མུས་དེར་རི་རབ་འདེགས་པའི་རྒྱུ་དང་བཅས་སྟེང་སྒོ་རྣམ་
གྲོལ་གྱི་ལམ་ནས་མངོན་དགར་གཤེགས། ངོ་མཚར་བའི་ལྟས་ནི་བརྗོད་ལས་
འདས་པ་དང༌། སྤུར་སྦྱངས་ནས་རྗེ་ཉིད་དཀའ་དྲིན་ཆེ་བས་གདུང་རྟེན་རྟེན་
འཕྱག་ཏུ་བཞེངས་བར་གྲོས་མཐུན་ནས་སྐྱབས་མགོན་ཟུང་ནས་རབ་གནས་
མཛད། རྒྱས་པར་ཡང་རིའི་སློབ་དཔོན་རིམ་བྱོན་རྟོགས་བརྗོད་ནོར་བུའི་ལྗོན་
ཤིང་ལ་གཟིགས་ན་ཤིན་ཏུ་རྒྱས་པར་ཡོད།
ཆོས་རྗེ་སྐུ་ཕྲེང་བཅུ་གསུམ་པ་ཀརྨ་བྷ་དྲ་མཆོག་བཀའ་བརྒྱུད་པའི་ཆོས་
བཀའ་རྣམས་ཉམས་སུ་བླངས་པས་བརྩམས་ཆོས་ཀྱང་མང་། འབྲི་གུང་སྐྱབས་
རྗེ་ཞི་བའི་བློ་གྲོས་གདན་ཞུས་མཛད་ནས། དཔལ་འབྲི་གུང་བཀའ་བརྒྱུད་པའི་
ཟབ་ཆོས་སོགས་ལུང་ཁྲིད་ཞུས། སྐྱབས་མགོན་མཆོག་གིས་ཝ་ཐང་དུར་ཁྲོད་
དཀྱིལ་འཁོར་བཞེངས། དུར་ཁྲོད་འདི་ཉིད་འབྲི་གུང་རྟེན་ཕྱག་དང་དབྱེར་
མེད་ཅེས་བསྔགས་པ་བརྗོད།
ཆོས་རྗེ་སྐུ་ཕྲེང་བཅུ་བཞི་པ་དཀོན་མཆོག་བསྟན་འཛིན་ནི་བྱང་སྨེ་ཏི་ཁར་
303



སྐུ་འཁྲུངས། རང་ལུགས་ཆོ་ག་ལ་མཁས་ཤིང་མཐའ་དམག་ཁ་སྣོན་དུ་ཞབས་
རྗེས་ཀྱང་བསྩལ། །
ཆོས་རྗེ་སྐུ་ཕྲེང་བཅོ་ལྔ་པ་བསྟན་འཛིན་འགྲོ་འདུལ་ནི་ཡབ་རྒྱལ་ཐང་དང་།
ཡུམ་དཔལ་བཟང་ གཉིས་ཀྱི་སྲས་སུ་སྤྱི་ལོ་ ༡༩༢ ༣ཆུ་ཕག་ལོ་ནག་ཆུ་གེ་སོར་
འཁྲུངས་ཞིང་། ངོ་མཚར་པའི་ལྟས་དུ་མ་དང་ཁྱད་པར་དུ་སྟག་ཤམ་དང་ཁྱུང་
སེན་བཀྲ། སྦྱངས་པ་དེ་ཙམ་མེད་ཀྱང་། བརྩམས་ཆོས་དང་ལུང་བསྟན་ཁག་
ལ་ཚིག་འགྲོས་བཟང་ཞིང་དོན་འབྲས་ལེགས་པའི་དགེ་མཚན་ལྡན། བསྟན་
དང་འགྲོ་བའི་དོན་དུ་འགྲོ་དོན་མཐའ་ཡས་མཛད་ཀྱང་རེ་ཞིག་དེ་ཙམ་མོ།
འབྲོང་ངུར་རྣམ་གསུམ་ཞེས་པའི་ནང་ཚན་རང་གྲོལ་རིན་པོ་ཆེ་ནི། གོང་
ཞུས་ལྟར་ཆོས་རྗེ་གངས་པ་སྐུ་ཕྲེང་དང་པོའི་སྲས་སུ་རབ་ཏུ་མ་བྱུང་པའི་གོང་དུ་
སྐུ་འཁྲུངས། མཚན་སངས་རྒྱས་རིན་བསྲུང་ཞེས་གསོལ་ཀྱང་། སྲས་ཀྱིས་ང་
རང་གྲོལ་ཡིན་ཞེས་གསུངས་པས་དེ་ལྟར་ཐོག སྐྱེས་བུ་དམ་པ་ཡིན་པར་མཁྱེན་
ནས་ཡབ་ཀྱིས་བླ་མ་རང་གྲོལ་ཞེས་མཚན་གསོལ། ཁོང་གི་གདུང་ལས་རྒྱལ་བ་
འབྲོང་ངུར་པའི་གདུང་རབས་མང་དུ་བྱོན། དེ་ནས་རང་གྲོལ་སྐུ་ཕྲེང་གཉིས་པ་
རིན་ཆེན་གྲུབ་ཡིན་ཏེ་འདི་ནས་བཟུང་རྣམ་ཐར་རྒྱས་པར་མི་སྣང་བས་རྗེས་སུ་
དཔྱད་པར་བྱ། སྐུ་ཕྲེང་གསུམ་པ་ཀུན་དགའ་རྒྱལ་མཚན། བཞི་པ་ཤེས་རབ་
རྒྱ་མཚོ། ལྔ་པ་ཀརྨ་རྒྱ་མཚོ། དྲུག་པ་ཀརྨ་རབ་བརྟན། བདུན་པ་ཀརྨ་དཔལ་
འབར། བརྒྱད་པ་ཀརྨ་འཕྲིན་ལས་རང་གྲོལ། དགུ་པ་བླ་མ་དཀོན་མཆོག་ཆོས་
གྲགས། བཅུ་པ་དམ་ཆོས་ཀུན་བཟང་རང་གྲོལ། བཅུ་གཅིག་པ་དཀོན་མཆོག་
ཀུན་བཟང་རང་གྲོལ། བཅུ་གཉིས་པ་དཀོན་མཆོག་གཞན་ཕན་དབང་ཕྱུག་
བཟང་པོ་ཡིན་ཏེ་རྗེ་འདི་སྒྲོ་བ་དཔོན་ཚང་དུ་སྐུ་འཁྲུངས་ནས་ (སྤྲུལ་སྐུ་ཉིས་
ཟློས་སུ་གྱུར་ནས།) གཅིག་འགོམ་དགོན་གསར་ནས་ཁྲིར་བཀོད་ནས་སྐུ་ཐོག་
304



གཉིས་བྱུང༌།
ཛམ་དམར་སྐུ་ཕྲེང་རིམ་བྱོན་གྱི་རྣམ་ཐར་རྒྱས་པར་མི་སྣང་ཀྱང་། མཚན་
གྱི་ཕྲེང་བ་ཙམ་བརྗོད་ན། ཆོས་རྗེ་སྐུ་ཕྲེང་དགུ་པ་པཎ་ཊི་ཏ་ཆོས་ཀྱི་དབང་པོ་
དང༌། རང་གྲོལ་སྐུ་ཕྲེང་བརྒྱད་པ་ཀརྨ་འཕྲིན་ལས་རྣམ་གཉིས་སྐུ་གཤེགས་
སྐབས། རང་དགོན་དུ་འབྲི་གུང་སྐྱབས་རྗེ་འཕྲིན་ལས་བཟང་པོ་དང༌། སྐྱབས་
རྗེ་དོན་གྲུབ་ཆོས་རྒྱལ་གཉིས་ཀྱི་བཀའ་ལྟར་ཛམ་དམར་བསོད་ནམས་རྒྱ་མཚོ་
མཆོག་རང་དགོན་དུ་ཕེབས་ནས་སྐུ་ཚེ་གང་པོར་བཞུགས། སྐུ་མྱ་ངན་ལས་
འདའ་ཁར་ཡང་སྲིད་འབྱོན་པར་ཞལ་གྱིས་བཞེས། དེ་སྔོན་སྐུ་ཕྲེང་ག་ཚོད་སོང་
མིན་མ་ཤེས་པས་རྗེ་འདི་སྐུ་ཕྲེང་དང་པོ་ཡིན། སྐུ་ཕྲེང་གཉིས་པ་ངག་དབང་
ཐུབ་བསྟན་མེ་འབར། སྐུ་ཕྲེང་གསུམ་པ་ངེས་ལེགས་ཆོས་ཀྱི་དབང་པོ། སྐུ་
ཕྲེང་བཞི་པ་ཆོས་ཀྱི་ཉི་མ། སྐུ་ཕྲེང་བདུན་པ་དཀོན་མཆོག་བསྟན་འཛིན་ཆོས་
ཀྱི་དབང་པོ་མཆོག་ནགས་ཤོད་དར་ལུང་གཞུང་དུ་ཡབ་གཡང་རྒྱལ་དང་། ཡུམ་
འཕགས་མོ་སྒྲོལ་མ་གཉིས་ཀྱི་སྲས་སུ་སྤྱི་ལོ་ ༡༩༧༠ ལྕགས་ཁྱི་ལོར་སྐུ་འཁྲུངས།
ས་སྟག་ལོ་སྤྱི་ལོ་ ༡༩༩༥ ལ་རང་དགོན་དུ་གདན་དྲངས་ནས་མི་འཇིགས་གདོང་
ལྔའི་གསེར་ཁྲིར་བཀོད། སྐྱབས་རྗེ་རི་དབང་དཀོན་མཆོག་བསྟན་འཛིན་ཆོས་
ཀྱི་རྒྱལ་མཚན་མཆོག་ལས་སྐྱབས་སྡོམ་ཞུས། རང་ལུགས་ཆོས་བཀའ་དང་ཟབ་
མོ་རིན་འབྱུང་གི་ བཀའ་དབང་ལུང་ཁྲིད་ཞུས། ལྷག་ ཏུ་གྲུབ་དབང་དཀོན་
མཆོག་ཆོས་བཟང་གི་ཞབས་དྲུང་ནས་ཕྱག་རྒྱ་ཆེན་པོ་ལྔ་ལྡན་གྱི་སྒོམ་ཁྲིད་ཞུས་
ནས་སྒྲུབ་པ་ལ་བརྩོན་བཞིན་མཆིས། ཤག་ཝ་ཐང་དགོན་འདི་ཕྱིས་སུ་སེར་ཁྱིམ་
དགོན་པར་གྱུར་པས། དབུ་མཛད་དཀོན་མཆོག་རིན་ཆེན་གྱིས་རེ་བ་ལྟར་དང་
སྲས་ཆུང་སོགས་གྲྭ་མང་གི་ཐུགས་རེ་བཞིན་སྤྱི་ལོ་༡༩༩༣ཆུ་སྤྲེལ་ལོར་འགོམ་བླ་
རི་དབང་རིན་པོ་ཆེས་དགེ་ཚུལ་གྱི་སྡོམ་པ་གནང་ནས་གཙང་དགོན་དུ་བསྒྱུར།
305



ཁྱད་པར་དུ་རང་དགོན་ལ་ཕྱི་ལྷ་ཁང་ཀ་བརྒྱ་བཞེངས་བ་དང༌། ནང་རྟེན་དུ་སྤྱི་
ལོ་༢༠༠༦མེ་ཁྱི་ལོར་རང་དགོན་གྱི་རྟེན་གཙོར། སྦྱིན་པའི་བདག་པོ་ཙོས་ལྷུག་
དང་། ཡུངས་དཀར་བླ་མ། གསར་རྗེས་གསུམ་གྱི། གསེར་ཟངས་ལས་གྲུབ་
པའི་སེང་ཁྲི་དང་ཁྲི་དྲུག་མགྱོགས་དང་ ལྡན་པའི་ཆོས་སྐུ་རྡོ་རྗེ་འཆང་ཆེན།
ལོངས་སྐུ་རྡོར་རྗེ་སེམས་དཔའ། སྤྲུལ་ སྐུ་ ཤཱཀྱ་ཐུབ་ པ་ ཐོག་ཚད་རེ་བཅས་
བཞེངས། བོད་མེ་ཕག་ལོར་འགོམ་སྟོད་ ཤག་ཝ་ཐང་དགོན་ བཀའ་བརྒྱུད་
འཕེལ་རྒྱས་གླིང་གི་རྟེན་གཙོ་མཉམ་མེད་རྒྱལ་དབང་རིན་ཆེན་དཔལ་གྱི་སྐུ་ཐོག་
ཚད་མ་འདི་ནི་མཐོ་ཚད་ལ་ཀུང་ཁྲེ་གསུམ་དང་སྐར་བདུན་ཅུ་དང་དེ་མིན་སྤྱན་
སྔ་རྣམ་གཉིས། སེང་ཁྲི་རྒྱབ་ཡོལ། རིན་ཆེན་ཀ་བ་དང་འབྲུག་ཤ་འགྱུར། ཚེ་
དཔག་མེད། རྒྱལ་ཆེན་རྣམ་སྲས། ཨ་མགོན་ཆོས་གསུམ་བཅས་པ་འདི་ནི།
སྦྱིན་བདག་སྟོང་ཚ་ཟིས་མགོ་དང་། གཡང་འཛོམས་གཉིས་ཀྱི་དགོངས་རྫོགས་
དང་འཁྲུངས་རྟགས་སུ་བཞེངས་པ་ཡིན། དེ་ནི་དགོན་བླ་ཛམ་དམར་དཀོན་
མཆོག་བསྟན་ འཛིན་ མཆོག་ ལ་ རྟེན་ གཙོ་ གང་ ཞིག་ བཞེངས་ བར་ ཞུས་ པས།
ཆོས་རྗེ་སྐྱོབ་པ་ཡབ་སྲས་བཞེངས་བར་རྗེས་བཞིན་གནང་བ་བསྩལ་བས། དད་
སྦྱིན་དང་རང་དགོན་པའི་གྲྭ་དཀོན་མཆོག་ཚུལ་ཁྲིམས་གཉིས་ཀྱིས་འགན་ཁུར་
ནས། རྒྱ་ནག་ཁྲེང་ཏུའུ་གྲོང་ཁྱེར་དུ་ལུགས་སུ་བསྐྲུན་ནས་ས་ཟླའི་ཚེས་ཉེར་
གསུམ་ལ་གངས་ཅན་ས་ཡི་རྩེ་མོ་ལྷ་ལྡན་དུ་གདན་དྲངས་པ་བཅས་འགྲོ་དོན་
རྒྱས་བཞིན་པའོ།།
རིག་གསར་སྔོན་དུ་རྟེན་གསུམ་དཀར་ཆག སྐུ་རྟེན་གཙོ་བོ་རྡོ་རྗེ་འཆང་
དང༌། ཏིལ་ལོ། ན་རོ། མར་མི་དྭགས་གསུམ། ཀརྨ་པ། སྐྱོབ་པ་འཇིག་རྟེན་
གསུམ་མགོན། ཐུབ་པ་གསུང་བྱོན་རྒྱ་གར་ཤར་ལི་ལས་གྲུབ་པ་མི་ཚད་འབྲིང་
པོ། གུ་རུ་སྣང་སྲིད་ཟིལ་གནོན་གསེར་ཟངས་ལས་གྲུབ་པ་ཐོག་ཚད་གཅིག་
ཐུབ་པའི་དབང་པོ་ཐོག་ཚད། པདྨ་འབྱུང་གནས་དང༌། གུ་རུ་མཚན་བརྒྱད་
306



གསེར་ཟངས་ མི་ཚད་ རེ། ལི་མའི་ལྟུང་བཤགས་ སོ་ ལྔ་ ཁྲུ་ཚད་རེ། རིགས་
གསུམ་མགོན་པོ་དང་ཚེ་ལྷ་རྣམ་སུམ། འོད་དཔག་མེད་སོགས་ལི་སྐུ་ལྔ་བཅུ་ང་
བརྒྱད་དང་། གསེར་ཟངས་སྐུ་བརྒྱ་དང་བཅོ་བརྒྱད། སྨན་ སྐུ་ཆེ་ཆུང་སྣ་
ཚོགས་དང་བཀའ་བརྒྱུད་ཞལ་ཐང་གསེར་བྲིས་བཅོ་ལྔ། ཡི་དམ་ཆོས་སྲུང་ཁག་
གི་ཞལ་ཐང་གསེར་བྲིས་བཅུ་གསུམ་བཅས་བཞུགས།
གསུང་རྟེན་དུ་བཀའ་འགྱུར་གསེར་གདོང་མ་སོགས་བཀའ་འགྱུར་ཆ་ཚང་
གསུམ། རྙིང་མ་རྒྱུད་འབུམ། གཏེར་ནས་བཏོན་པའི་འབུམ་ནག་ཆུ་ཡི་ཟིལ་མ།
འབུམ་ ཆ་ཚང་ བརྒྱད། བསྟན་འགྱུར། ཆོ་ ག་ ཕྱག་ལེན་གྱི་སྐོར་སྣ་ཚོགས།
གཙོ་བོ་རྗེ་བཀའ་བརྒྱུད་གོང་མའི་གསུང་འབུམ་བཅས་བཞུགས།
ཐུགས་རྟེན་དུ་བྱ་རུང་ཁ་ཤོར། འགྲོ་མགོན་གངས་པའི་གསེར་གདུང་
ཐོག་ཚད། འབྲོང་ངུར་བླ་མ་རྣམས་ཀྱི་དངུལ་གདུང་མི་ཚད་བཅོ་ལྔ། གསེར་
ཟངས་མཆོད་རྟེན་ཆེ་ཆུང་བཅོ་བརྒྱད། ལིའི་མཆོད་རྟེན་ཆ་བརྒྱད་སོགས་སྡོམ་
བརྒྱ་ཕྲག གུ་རུའི་མགུར་ཕུར་དང་། ཤ་ཟ། ཁྲག་འཐུང་། རུས་མུར་སོགས་
མང་། རྔ་ སུམ་ ཅུ་སོ་ལྔ། སྦྱོབ་ ཆལ་ སོ་ བརྒྱད་ ལ་ སོགས་ མཆོད་ཆས་ མང་།
འཆམ་ཆས་ཆ་ཚང་། དཀྱིལ་འཁོར་ཡོ་ཆས་ཆ་ཚང་། འདུ་ཁང་གི་ཀ་འཕན་
སོགས་མང་།
རིག་གསར་སྐབས་སྤྱི་དང་འདྲ་བར་ཉམས་གུད་དུ་ཕྱིན། དེ་རྗེས་སྤྱི་ལོ་
༡༩༨༥ལོ་ནས་བཟུང་རང་དགོན་གྱི་མཁན་པོ་དང་རྒན་གྲལ་ཁག་གི་འགན་
འཁུར་འོག་དད་ལྡན་མང་ཚོགས་རྣམས་ཀྱི་རྒྱབ་སྐྱོར་དང་བཅས་འདུ་ཁང་ཀ་བ་
སོ་གཉིས། ཆབ་རིལ་ཁང་ཀ་བ་གཉིས། མེ་ཁང་ཀ་བ་བཞི། མཆོད་རྟེན་ཁང་
ཀ་བ་བཞི་བཅས་ཀྱི་རྒྱ་ཁྱོན་ཡོད་པ་མ་ཟད། སྐུ་རྙིང་འགྲོ་མགོན་གངས་པ་
མཆོག་ཀརྨ་པཀྵིའི་ཡོངས་འཛིན་མཛད་སྐབས་གནང་བ་དུས་མཁྱེན་གྱི་སྐུ་ཁྲུ་
ཚད། གསེར་སྐུ་གསར་རྙིང་ལྔ་བཅུ། སྨན་སྐུ་ཉི་ཤུ། ཞལ་ཐང་གསར་རྙིང་
ཉིས་བརྒྱ་ལྷག གསུང་རྟེན་ བཀའ་ བསྟན་འགྱུར་ དང་ རྙིང་ མ་ རྒྱུད་ འབུམ།
སྐྱོབ་པའི་བཀའ་འབུམ་བསྟན་དགོངས་དང་ཟབ་ཆོས། ཆོ་ག་ཆོས་སྤྱོད་འབྲི་
307



ལུགས་ཆ་ཚང་བཅས་བཞུགས།
ཐུགས་རྟེན་དུ་གསེར་ཟངས་དང་ལི་མའི་མཆོད་རྟེན་བརྒྱད། གསར་དུ་
བཞེངས་བ་ཆེ་ བཅུ་གསུམ། སློབ་ དཔོན་ གྱིས་ གནང་ བའི་མགུར་ ཕུར་དང་།
འགྲོ་མགོན་གངས་ པས་ གཏེར་ནས་ བཞེས་ པའི་ ཁྲག་འཐུང་ངོ་ མཚར་ ཅན།
གཏེར་ནས་བཞེས་པའི་འབུམ་ནག་ཆུ་ཟིལ། མ་ཎི་འབུམ་ཆུང་ཁྲ་རིལ། ཆོས་
གྲགས་ཀྱི་མགུལ་ཕུར་རྩ་ཆེན། འགྲོ་མགོན་གཏེར་བཞེས་ཕྱག་སྦུབ་ཁྱད་པར་
ཅན་དང་གཞན་བཅོ་ལྔ། རྔ་བཅུ་དགུ། སིལ་སྙན་ལྔ། རྒྱ་གླིང་ཆ་གསུམ།
དུང་ཆེན་ཆ་གཉིས། དངུལ་ཀོང་ཆ་བཅུ་བཅས་ ཉེར་འཁོ་ཆ་ཚང་། ཆོས་
བརྒྱུད་ཉམས་ལེན་གཙོ་བོ་ ཕྱག་ཆེན་ཆོས་དྲུག་དང་། བསྟན་སྙིང་དགོངས་
གཅིག་གཙོས་པའི་སྒྲུབ་བརྒྱུད་པའི་རིང་ལུགས་སྤྱི་དང་འདྲ། ལོ་ལྟར་ཆོས་
ལུགས་བྱེད་སྒོ་ནི། ཟླ་བ་དང་པོའི་ནང་དུ་ན་རག་དོན་སྤྲུགས་ཉིན་བརྒྱད། ཟླ་
བ་བཞི་པའི་ནང་ཚེས་བཅུ་ཆེན་མོ། ཟླ་བ་ལྔ་པའི་ནང་མ་ཎི་སྒྲུབ་པ་ཉིན་བདུན།
བཛྲ་སྒྲུབ་པ་ཉིན་བདུན། ཟླ་བ་བདུན་པའི་ནང་ཀུན་རིག་ཉིན་བཞི། ཟླ་བ་
བཅུ་གཅིག་ནང་བཀའ་འགྱུར། ཟླ་བ་བཅུ་ གཉིས་ནས་དགུ་གཏོར་ཟླ་ཕྱེད་
བཅས་ཡིན།
308 .



༄༅།།ཤག་གླང་དེལ་དགོན་ཐེག་མཆོག་
རྣམ་གྲོལ་གླིང་།
ལྟ་བ་རྣམ་དག་གཉིས་འཛིན་འཁྲུལ་བ་ཞིག
བསྒོམ་པ་རྣམ་དག་རེ་དོག་གཞི་མ་གྲུབ།
སྤྱོད་པ་རྣམ་དག་སྤངས་བླངས་དགག་སྒྲུབ་བྲལ།
རྣམ་གསུམ་དབྱེར་མེད་ཆུ་ལ་ཆུ་བཞག་ལྟར།།
ཞེས་དགོན་གནས་འདི་ཉིད་སྤྱི་ལོ་ ༡༩༡༤ རབ་བྱུང་བཅོ་ལྔ་ཤིང་སྟག་
ལོར་སོག་རུ་འཇིག་མེད་ཆོས་ཀྱི་བློ་གྲོས་སམ་ཨ་འཇིགས་ཀྱིས་ཕྱག་བཏབ། ཁོང་
ནི་འགོམ་ཡུལ་གྲོང་གཉགས་མདོ་སོག་རུ་ཚང་ནས་ཆད་པའི་ཡབ་ སོག་རུ་ཚེ་
དབང་བཀྲ་ཤིས་ཀྱི་སྲས་སུ་སྤྱི་ལོ་༡༨༩༠ལྕགས་སྟག་ལོ་ཟླ་བ་དྲུག་པའི་ཚེས་བཞི་
ལ། ཤག་ཁྲི་དཀར་ལྷས་མོ་ཆེར་མཚན་དཔེའི་བཞད། ཆུང་དུས་ནས་དམ་པའི་
རང་རྟགས་སད་པས་མཁྱེན་པ་ཡང་ཞིང་སྙིང་རྗེ་ཆེ། དགུང་ལོ་བཅུ་གསུམ་ཐོག་
འབྲི་གུང་བ་ལོག་སྤྲུལ་སྐུ་ནས་ཕྱག་ཆེན་ལྔ་ལྡན་གྱི་ཁྲིད་ལུང་ཞུས་ནས་སྒྲུབ་ལ་
བརྩོན། གྲུབ་པའི་རང་རྟགས་ངོ་མཚར་བ་བྱུང་ནས་ཐུགས་དམ་ལྔ་ལྡན་ལ་
མཛད། དགུང་ལོ་བཅོ་བརྒྱད་ནས་དབུས་གཙང་དུ་གནས་བསྐོར་ལ་ཕེབས་
པས་འབྲི་གུང་གྲུབ་དབང་ཨ་མགོན་དཀོན་མཆོག་བློ་གྲོས་མཇལ་ནས་འབྲི་གུང་
དཔལ་མོ་ལུགས་སྨྱུང་གནས་ཀྱི་ལུང་ཁྲིད་ཞུས། འབྲི་གུང་བཀའ་བརྒྱུད་པའི་
ཐུགས་སྲས་ལོ་འབྲོང་ངུར་ཐུབ་དབང་རིན་པོ་ཆེའི་ཞབས་དྲུང་ནས་ གཅོད་
དབང་བརྒྱ་རྩ་དང་། ཁོང་གི་བཀའ་ལྟར་རི་དོ་ཕུ་ལྷ་རི་དཀར་པོའི་ནུབ་ངོས།
དམུ་རི་ཆུ་གྲོང་སྐྱ་བོ་དུང་སེང་མཁའ་ལ་མཆོང་འདྲ། བདུད་རི་གླང་དེལ་སྨུག་
309



པོ་ལྕགས་ཕུར་ས་ལ་གཏད་འདྲ། བཙན་རི་ཁྱུང་དམར་བཙན་རྒོད་དགྲ་ལ་
འཁྲོས་འདྲ། ཤག་གི་མར་འབབ་ཆུ་བོ་དམར་ནག་རཀྟ་བཤམ་འདྲའི་ས་དེར་
གླང་དེལ་དགོན་ཕྱག་བཏབ། ལོ་ཐུབ་དབང་ནས་རྒྱུད་འབྲི་གུང་སྐྱབས་མགོན་
ཆོས་ཀྱི་བློ་གྲོས་མཆོག་གིས་དགོན་མིང་ཤག་གླིང་དེལ་དགོན་ཐེག་མཆོག་རྣམ་
གྲོལ་གླིང་ཞེས་མཚན་གསོལ། ཁོང་གི་ཡབ་མེས་རྣམས་ཆོས་བརྒྱུད་འབྲི་གུང་
བཀའ་བརྒྱུད་པ་ཡིན་པས་ཐུགས་དམ་ཕྱག་ཆེན་ལྔ་ལྡན། ཆོས་སྲུང་ཨ་མགོན་
ཆོས་གསུམ་གྱི་བསྐང་གསོ་རྒྱུན་འདོན་བྱེད་པའི་ཐོག དམ་པའི་རང་རྟགས་
ཚང་བས་རིས་མེད་མཁས་གྲུབ་དུ་མའི་ཞབས་ལ་བཏུགས་ནས། ཆགས་རི་ཉི་
གྲགས་རིན་པོ་ཆེའི་སྐུ་མདུན་ནས་སྙིང་ཐིག་གི་སྔོན་འགྲོ་ཞུས། ནགས་ཤོད་
བསྟན་པའི་སྒྲོན་མེ་རྣམ་གསུམ་ལ་འབུལ་བ་དཔག་ཏུ་མེད་པ་ཕུལ་བ་དང༌། སྤྱི་
ལོ་༡༩༣༦མེ་བྱི་ལོ་ཤག་སྟོད་སྐུ་འབུམ་དུ་ཀོང་སྤྲུལ་རིན་པོ་ཆེ་དང་མཇལ་ནས་
ཀར་གླིང་ཞི་ཁྲོའི་དབང་ཁྲིད་ཞུས། ཁོང་ནི་ཁྲལ་ཁུང་སེན་ས་དང་འགོམ་ལ་
འབུལ་དགོས་པས་རྟ་གཅིག་ལ་སྒ་གཉིས་ཀྱི་དཔེ་ལྟར་གྱུར། ཁྲ་རིང་དཔོན་ལ་
ནོར་བཞི་བཅུ་དང་ལུག་ཉིས་བརྒྱ་བདུན་ཅུ་ཕུལ། དེའི་རྐྱེན་གྱིས་འབྲོང་སྣ་
དགོན་ལ་ཡང་ནོར་ལྔ་བཅུ་བཅས་མ་བསྐུལ་དྭངས་བླངས་ཀྱི་སྒོ་ནས་ཕུལ། ཁྲ་
རིང་དཔོན་ཚེ་རིང་དབང་རྒྱལ་གྱིས་རྒྱལ་ཚབ་རྭ་སྒྲེང་ལ་འབུལ་ཚན་དང་བཅས་
པས་ས་ཆ་དུང་སྐད་ཐོས་ཚད་ཉར་ཆོག་པའི་བཀའ་གཏན་དང་དགོན་མིང་ཡང་
བསྩལ། སྤྱི་ལོ་༡༩༥༣ཆུ་སྦྲུལ་ལོར་སྐུ་ཞི་བར་གཤེགས། ཁོང་ལ་སྲས་རྒྱུད་མེད་
པས་སྐབས་ཤིག་འདྲོང་སྣ་སྐུ་རྟེན་ནས་བདག་སྐྱོང་ཅུང་ཟད་གནང་། དགོན་
འདིར་བཙུན་མ་བདུན་ཙམ་དང་། སྔགས་གྲྭ་མང་ཙམ་བཞུགས། རྟེན་གཙོ་གུ་
རུ་མཚན་བརྒྱད། རིགས་གསུམ་མགོན་པོ། གཡས་སུ་སྲུང་མ་ཁང་དུ་ཨ་མགོན་
ཆོས་གསུམ། གསུང་རྟེན་དུ་བཀའ་འགྱུར་དང༌། ལྔ་ལྡན། གོང་མའི་གསུང་
འབུམ་ཁ་ཤས། རིན་ཆེན་གཏེར་མཛོད། རྙིང་མ་རྒྱུད་འབུམ། ཀློང་ཆེན་
310



མཛོད་བདུན་སོགས་མང་། དགོན་གྱི་མཐའ་སྐོར་དུ་མཆོད་རྟེན་ཆ་བརྒྱད། རྡོ་
འབུམ་བཅས་བཞུགས། ལོ་ལྟར་ཆོས་ལུགས་བྱེད་སྒོ་ཁག་ནི། ཁོང་གི་ཕྱག་རྫས་
ཟུར་གཅིག་གཏོང་རྩ་བཞག་པས། རྒྱུན་འདོན་འབྲི་གུང་བསྐང་གསོ། ལོ་ལྟར་
སྨྱུང་གནས། ཀར་གླིང་ཞི་ཁྲོ། སྟོང་མཆོད། སྔར་སེང་ལུགས་ཀྱི་གཅོད་ཚོགས།
ཚེས་བཅུ་རིག་འཛིན་འདུས་པ། ཚེས་བཅོ་ལྔ་ལ་བླ་མ་མཆོད་པ། ངེས་མེད་དུ་
སྨྱུང་གནས་བརྒྱ་རྩ་བཅས་ཡིན། རིག་གསར་སྐབས་ཁྱོན་དང་འདྲ་བ་གཏོར་
སྐྱོན་དུ་སོང་།
སོག་རུ་འཇིག་མེད་བློ་གྲོས་ཀྱི་སྐུ་མཆེད། སོག་རུ་བསམ་ཁོ་ལ་སྲས་གཉིས་
འཁྲུངས་ཏེ། སོག་རུ་བསྟན་འཛིན་ནས་མཚོ་རིས་དགོན་ཕྱག་བཏབ་ནས་ཡབ་
མེས་ལྟར་རང་ལུགས་ཆོས་སྲུང་ཁག་མཆོད། སོག་རུ་རྟ་མགྲིན་གྱི་གཙོ་བོ་མཛད་
དེ་སྔགས་པ་རྒན་གྲས་རྣམས་ཀྱིས་སྤྱི་ལོ་ ༡༩༨༦མེ་སྟག་ལོ་ཤག་གླང་དེལ་དགོན་
བསྐྱར་གསོའི་འགོ་ཚུགས། འདུ་ཁང་ཀ་བ་བཞི་དང་སྦུག་བཅས་བཞེངས། དེ་
རྗེས་སོག་རུ་འབོང་རྒྱལ་གྱི་སྲས་སོག་རུ་དགེ་སློང་དཀོན་མཆོག་བློ་ལྡན་དང་
སྔགས་པ་རྒན་གྲས་རྣམས་ཀྱིས་ཁུར་བླངས། དཀོན་མཆོག་བློ་ལྡན་ནི་ནག་ཆུའི་
བཤད་གྲྭར་འབྲི་གུང་མཁན་ཆེན་བློ་བཟང་བདེ་ཆེན་གྱི་སྐུ་མདུན་ནས་གཞུང་
ཆེན་མོ་བཅུ་གསུམ་དང༌། དམ་ཆོས་དགོངས་གཅིག་གཙོས་པའི་ རང་ལུགས་
དབང་ལུང་ཁྲིད་གསུམ་བཅས་ཞུས། གྲུབ་དབང་དཀོན་མཆོག་ཆོས་བཟང་གི་
སྐུ་དྲུང་ནས་རྒྱལ་བའི་བཀའ་འགྱུར་ཆེན་མོའི་ལྗགས་ལུང་དང༌། ལྔ་ལྡན་གྱི་
སྔོན་འགྲོ་ཞུས། སོག་རུའི་རྒྱུད་པ་རྣམས་ཀྱིས་ཡབ་མེས་བཟང་པོའི་སྲོལ་རྣམས་
མ་དོར་བར་ཆོས་རྒྱུན་དང་། ཆོས་བསྲུང་ཁག་རྣམས་སྔར་ལྟར་མཆོད། སྤྱི་ལོ་
༡༩༩༩ ཤིང་ཁྱི་ལོར་རི་དབང་རིན་པོ་ཆེ་གདན་ཞུས་ལྟར་གླང་དེལ་དགོན་དུ་
ཕེབས་ནས་བསང་གསོལ་དང་བཀའ་དབང་། བསང་གསོལ་གྱི་ཕྱག་ལེན་དང་
དོག་བཅོད་བཀའ་ལུང་བཅས་གནང་། མགོན་ཁང་རྒྱུན་འཛུགས་ལ་སྐྱོབ་པ་
311



འཇིག་རྟེན་གསུམ་མགོན་ཨ་མགོན་ཆོས་གསུམ་བཞེངས་བའི་ཞལ་བཞེས་དང་
བསླབ་བྱ་བཅས་བསྩལ། ད་ལྟ་དགོན་དུ་རབ་བྱུང་བཅུ་གཅིག་དང་། སྔགས་
གྲྭ་རྒན་གཞོན་མང་ཙམ་བཞུགས་ཡོད་པ་དང་། འདུ་ཁང་རྒྱ་བསྐྱེད་ནས་ཀ་བ་
བཅུ་དྲུག་དང་། སྦུག་གཡས་གཡོན། གྲྭ་ཤག་བཅས་སྔར་ལས་གྲྭ་རྒྱས་ཕུན་
སུམ་ཚོགས་པོ་ཡོད།
རྟེན་གཙོ་ མཁན་སློབ་ཆོས་ གསུམ། སློབ་ དཔོན་ ཡབ་ ཡུམ། རིགས་
གསུམ་མགོན་པོ། ཕྱག་སྟོང་སྤྱན་སྟོང་། རྡོར་སེམས་དང་འོད་དཔག་མེད།
ཚེ་དཔག་མེད་བཅས་སྨན་སྐུ་མི་ཚད་རེ། ཨ་མགོན་ཆོས་གསུམ་གྱི་ཞལ་ཐང་
བཅས་བཞུགས། གསུང་རྟེན་དུ་བཀའ་འགྱུར་དང་དེ་མིན་ཆོ་ག་ཆོས་སྤྱོད་སྣ་
ཚོགས་མང་། ཐུགས་རྟེན་དུ་མཆོད་རྟེན་ཆ་བརྒྱད་བཅས་བཞུགས་ཞེས་ཐོས།
312



༄༅།།སྨེ་ཏི་མར་སྐྱེད་དགོན།
ནགས་ཤོད་སྨེ་ཏི་མར་སྐྱེད་དགོན་ཞེས་པ་ནི། ལྷོ་སྨེ་ཏི་ལྷ་ཡི་ལུང་མོ་ཆེའི་
སྟོད་རྒྱུད་དམ་ཅན་གྱི་གནས་རི་སྒྱེད་པུ་གསུམ་ལས་མར་སྐྱེད་ཅེས་པའི་ས་དེར་
སྤྱི་ལོ་ ༡༩༢ ༥རབ་བྱུང་བཅོ་ལྔ་ ཤིང༌གླང་ལོར་སྨན་སྔགས་པ་བྱམས་པ་ཆོས་
དབང་ནས་ཕྱག་བཏབ། ཁོང་གི་ཡབ་ནི་ལྷོ་ཁ་ཙ་ཏྲི་ཁའི་སྡེ་ལས་ལྷ་བྲིས་དང་
སྨན་ལ་མཁས་པའི་ཁྱིམ་ཚང་ཞིག་ཡིན་པས། ཤག་རོང་པོའི་ཚོང་པ་དང་འབྲེལ་
ཆེ་བས། རོང་པོ་དགོན་དུ་ལྷ་བྲིས་དུ་གདན་དྲངས་ པས་རོང་པོ་རུ་ གཞིས་
ཆགས། སྲས་མིང་སྲིང་གསུམ་བྱུང་བས་བུ་ཆེ་བ་བོད་པ་ཚེ་བརྟན་དང་ཡུམ་
སྐྱིར་བཟའ་ནོར་མུན་གཉིས་ཀྱི་སྲས་སུ་སྤྱི་ལོ་ ༡༩༠༠ལྕགས་བྱི་ལོར་སྐུ་འཁྲུངས་
ནས་མཚན་བྱམས་པ་ཆོས་དབང་ཞེས་གསོལ། ཆུང་ངུ་ནས་རྟ་སྨོན་དགོན་དུ་
སྒྲིག་བཞུགས། དགུང་ལོ་བཅུ་གསུམ་ལ་དགོན་པའི་འདོན་ཆོས་ཡོངས་རྫོགས་
ཕྱག་ལེན་དང་བཅས་ཡོངས་སུ་ཐོན། ནམ་རྒྱུན་ཐུགས་རིག་བཀྲ་ལ་བྱ་སྤྱོད་རྩེང་
པས་རྟ་སྨོན་དགོན་པས་རོང་པོ་ཆོས་རྗེ་གཙོས་ལ་ཐུགས་རྟགས་ཞུས་ན་ཟེར།
མཐར་འབྲོང་སྣ་དགོན་དང་། རྭ་ཁྱིམ་དགོན་གཉིས་ཀྱི་སྐུ་རྟེན་ལ་ཞུས་པས།
སྲས་དེ་འབྲི་གུང་རྒྱལ་སྲས་སྐུ་སྐྱེ་ཡིན་པས་སྲུང་མའི་འཕྲུལ་ཡིན་ཞེས་ལུང་བསྟན།
དེ་དོན་ཡབ་ཡུམ་གྱི་ཐུགས་ལ་མ་འབབ་པར་ཁྱིམ་དུ་བཞུགས་ནས་འབྲོང་བཟའ་
དཀོན་མཆོག་ཆོས་སྒྲོན་ཁབ་ཏུ་བཞེས། ནགས་ཤོད་སྟོད་དུ་རྩིས་ལ་མཁས་པ་
ཆར་རྒྱུད་འབས་དགའི་དྲུང་ནས་དཀར་ནག་རྩིས་དང་དབྱངས་འཆར་བཅས་
ལ་ལོ་གསུམ་སྦྱངས། སྤྱོད་པ་རྩེང་པས་བག་རྒྱས་སུ་ཞོག་རེ་ལ་འབྲི་གཡག་བཅོ་
ལྔ་ཙམ་རེ་ཡང་འགའ་ཡང་ཤོར། རོང་པོའི་ནོར་དཔོན་ ལྷ་སར་འགྲོ་སྐབས་
313



མཉམ་དུ་ཕེབས་ནས་ཚུར་ལམ་འབྲི་གུང་གྲུབ་དབང་ཨ་ མགོན་དང་མཇལ།
སྔོན་གྱི་བག་ཆགས་སད་ནས་སྒྲུབ་པར་བཞུགས་པའི་བློ་སྐྱེས། ཁོང་གི་སྐུ་མཆེད་
ནས་ལན་གཅིག་ཕ་ཡུལ་ལ་ལོག་དེ་ནས་ངས་ཕར་སྐྱེལ་ཆོག་ཞུས་ནས་ལོག སླར་
ཡང་འབྲི་གུང་དུ་ཨ་མགོན་རིན་པོ་ཆེའི་སྐུ་དྲུང་དུ་བཅར་ནས་ཕྱག་ཆེན་ཆོས་
དྲུག་ཞུས་ནས་ཉམས་སུ་བླངས། སྒྲུབ་པའི་སྐབས་ནེ་ནེ་ནས་སྐུ་ཆས་དང་སྒྲུབ་
རྒྱག་བསྩལ། ཨ་མགོན་རིན་པོ་ཆེས་ལན་གཅིག་ཤོག་གསུངས་པ་ལྟར་མཇལ་
བར་ཞུས་པས། ཡར་ཤོག་གསུངས་ནས་ལུས་སྟངས་སྟབས་དང་བཅས་ཁྱོད་ཅི་
མཐོང་གསུངས་པས། ཕྱག་ན་རྡོ་རྗེ་མཐོང་ཞུས་པས་འོ་ཁྱོད་ང་ལ་བརྟེན་མི་
དགོས། ནགས་ཤོད་ཉི་གྲགས་རིན་པོ་ཆེའི་སྐུ་དྲུང་དུ་ཕེབས་རྒྱུའི་ལུང་བསྟན་
པས་ཆགས་རིའི་ཤར་གཏེར་སྔོན་འགྲོ་ཞུས། ནགས་ཤོད་བསྟན་པའི་སྒྲོན་མེ་
རྣམ་གསུམ་གྱིས་བཀའ་གྲོས་པས། ལྷོ་སྨེ་ཏི་བྱ་བ་ཆོས་མེད་ཀྱི་ལུང་པ་དེར་འགྲོ་
དོན་ཡོད་པར་ལུང་བསྟན་ནས་ཕྱག་ཐམ་ཕབ། ཁྲལ་མེད་དང་། སྔོ་རྒྱ་དང་རི་
རྒྱ་བསྡམ་པའི་དབང་ཆའི་ཤེ་བམ་གནང་། དེ་དུས་ནགས་ཤོད་འགོམ་སྔགས་
འཆང་མཐུ་ཆེན་ཡེ་ཤེས་ལས་འདས་གཏོར་དང་གཏོ་བཅོས་ལག་ལེན་བསླབ།
ཆོས་ལུགས་ཆོ་ག་ཁག་སྔོན་ལྟར་འབྲི་ལུགས་བྱ་བར་ཞུས་པས་དེ་ལྟར་གནང་།
འགོམ་དགོན་གསར་དགོན་གྱི་རིག་པའི་གནས་ལ་མཁས་པ་དབུ་མཛད་ཤེས་
རབ་མཆོག་གི་ཞབས་དྲུང་ནས་རང་ལུགས་ཆོ་ག་ཁག་གི་ཁྲིད་ལུང་ལག་ལེན་
དང༌། སྨན་གྱི་སྐོར་ཡང་ཞུས། དགོན་བླ་རི་དབང་རིན་པོ་ཆེ་ལས་དེ་དང་
མཚུངས་པར་ཆོས་འབྲེལ་ཟབ། སྤྱི་ལོ་༡༩༢ ༥ ཤིང་གླང་ལོར་ཁྱུང་རྫོང་རི་ཁྲོད་
དུ་ཕེབས་ནས་འདུ་ཁང་ཀ་བ་གཉིས་དང་མཚམས་ཁང་མདོ་སྦུག་གཉིས་བཅས་
བཞེངས། སྐབས་དེར་ཆུ་མིག་རྡོལ་བ་དང༌། དུང་དང་རྒྱང་གླིང་གི་སྒྲ་བཅས་
བྱུང་། ལོ་ལྟར་སྨྱུང་གནས་ཚུགས་པས་ཉེ་སྐོར་དང་ནགས་ཤོད་པའི་མི་ཚོགས་
མང་། ལོ་རེའི་ནང་ཆགས་རིའི་ཚེས་བཅུ་ཐེངས་རེ་ཙམ་དང་། དེ་མིན་འབྲི་
314



ལུགས་ཁག་གསུངས་ རྒྱུ་དང་། རྒྱུན་དུ་ཕྱག་ཆེན་ཆོས་དྲུག་ཁོ་ན་ ལ་ བརྩོན།
སྐྱབས་རྗེ་རི་དབང་དཀོན་མཆོག་དམ་ཆོས་བསྟན་པའི་ཉི་མ་མཆོག་ལོ་ལྟར་
གདན་ཞུས་ནས་རྟེན་ལ་རབ་གནས་དང་། རིག་གནས་སྤྱི་དང་རང་ལུགས་ཁག་
ལ་དོག་དཔྱོད་མཛད་ནས་རྩ་བའི་བླ་མར་བསྟེན། ཉིན་ལྟར་རང་ལུགས་ཆོས་
བསྲུང་ཁག་གི་གཏོར་བསྔོས་ཆག་མེད། རི་ཁྲོད་དུ་རྫ་སྐུ་ཁ་ཤས་དང་། སྨན་
རྩིས་དང་ཆོ་ག་ཁག་གི་ཆོས་ཆས་ཆ་ཚང་བཅས་བཞུགས། སྤྱི་ལོ་༡༩༥༩ས་ཕག་
ལོར་ཡ་ང་བའི་དམག་འཁྲུག་གི་སྐབས་སུ་དམག་སར་སོང་བས་རི་ཁྲོད་དེ་ཉིད་
མི་དམིགས་པར་གྱུར། སླར་ཡང་རྫོགས་ལྡན་གསར་པ་བསུ་བའི་དུས་དེར་སྤྱི་ལོ་
༡༩༨༦མེ་སྟག་ལོ་ཟླ་བ་བཞི་པའི་ཚེས་བཅུ་ལ་མཁས་དབང་ཆེན་མོ་རྒན་པདྨ་
རིག་འཛིན་ མཆོག་ གི་ ཐུགས་ བསྐྱེད་འོག་ སྔར་ གྱི་ འདུ་ ཁང་ དང་ སྒྲུབ་ ཁང་
བཞེངས་པའི་དབུ་ཚུགས། རྒན་པདྨ་རིག་འཛིན་མཆོག་ནི་ཡབ་སྨན་སྔགས་པ་
མི་རབས་བརྒྱད་ པ་ བྱམས་པ་ཆོས་དབང་དང༌། ཡུམ་འབྲོང་ བཟའ་ དཀོན་
མཆོག་ཆོས་ སྒྲོན་ གཉིས་ ཀྱི་ སྲས་ སུ་ སྤྱི་ལོ་ ༡༩༥༤ ཤིང་ རྟ་ ལོར་ སྐུ་ འཁྲུངས།
དགུང་ལོ་དྲུག་དུས་ཡབ་ཀྱི་དྲུང་དུ་བོད་ཡིག་འབྲི་ཀློག་དང་གསོ་རིག་རྒྱུད་གསུམ་
ཉེར་མཁོ་དང་བཅས་བློ་ལ་ཟིན། གཞུང་མན་ངག་ལག་ལེན་དང་བཅས་པ་
སྦྱངས། རིག་གསར་དུས་སྐབས་དེའི་ནང་དུ་ཡང་བརྩོན་པ་ལྷོད་མེད་ཀྱི་སྒོ་ནས་
ནང་རིག་དང་སྨན་གཞུང་ལ་རྩེ་གཅིག་ཏུ་སྒྲིལ། ངལ་རྩོལ་ལས་གྲྭ་ནས་སྨན་
པའི་ གོ་མིང་དུ་གྱུར་ནས་སྤྱི་ལོ་ ༡༩༧༥གཙོ་བཅོས་ པའི་ འགན་དང་སྤྱི་ལོ་
༡༩༨༣ - སྤྱི་ལོ་༢༠༠༠ནག་ཆུ་ས་གནས་སྨན་རྩིས་ཁང་དུ་སྨན་བཟོ་གྲྭའི་གྲང་
ཀྲང་དང་ཡོན་ཀྲང་གཞོན་པའི་གོ་གནས་ཐོབ། །
འབྲི་གུང་གྲུབ་དབང་དཔའ་ཆུང་ཆོས་ཀྱི་དབང་པོའི་དྲུང་ནས་མི་ཕམ་
གཅེས་བསྡུས་དང་། ཆོས་བཀའ་འགའ་ཞུས། མཁན་ཁྲོ་རུ་ཚེ་རྣམ་ལས་བཀའ་
བརྒྱུད་པའི་ནང་བརྟག་རྒྱུད་གསུམ་དང་དོ་ཧ་མཛོད། གཡུ་ཐོག་དབང་ཆེན་
315



དང་དབྱངས་ཅན་སྒྲ་མདོ། རིན་ཆེན་རིལ་བུ་ཁག་གི་སྦྱོར་སྡེའི་ལག་ལེན་ཞུས།
མཁན་ཚུལ་ཁྲིམས་རྒྱལ་མཚན་ལས་འབྱུང་རྩིས་དང༌། སུམ་རྟགས་སྙན་ངག
སྤྱོད་འཇུག་ རྒྱལ་སྲས་ལག་ལེན་དང་སྨན་གཞུང་ཟབ་ གནད་འགའ་ཞིག་ གི་
བཀའ་ཁྲིད་ཐོབ། འབྲི་གུང་མཁན་པོ་བློ་བཟང་བདེ་ཆེན་གྱི་དྲུང་ནས་གཞུང་
བཅུ་གསུམ་དང་། བསྟན་དགོངས། གཡུ་ ཐོག་ སྙིང་ ཐིག་དང་དུས་འཁོར།
གཅོད་ དབང་། ངེས་ ཤེས་ སྒྲོན་མེའི་རྩ་འགྲེལ་ དང༌། སྙིང་ ཐིག་ རྩ་ གསུམ་
དབང་བཅས་ཐོབ། རིས་མེད་མཁས་གྲུབ་མང་པོའི་ཞབས་ལ་བཏུགས་ནས་
གདམས་ངག་རྣམས་བུམ་པ་གང་བྱོས་ཀྱི་ཚུལ་དུ་མངའ་བའི་གཞུང་ལག་ལེན་
དང་བཅས་པ། ལག་ལེན་མན་ངག་དང་ལྡན་པ། རིག་གནས་ཀུན་ལ་མཁས་
པའི་དོན་གྱི་མཧཱ་པན་ཊི་ཏ་ཞིག་ཡིན། ལྷག་ཏུ་ནག་ཆུར་སྤྱི་ལོ་༡༩༩༠ - སྤྱི་ལོ་
༡༩༩༤བར་དུ་རྒྱལ་བསྟན་ཉམས་པ་གསོའི་ཕྱིར་གཞུང་ཆེན་བཤད་གྲྭའི་འགན་
འཁུར་དང་ཁྲིད་དཔོན་མཛད་པས། ཆོས་ལུགས་ལས་རིགས་མི་སྣ་གསོ་སྐྱོང་
བྱེད་པའི་ལས་དོན་གྲུབ་འབྲས་མངོན་གསལ་ཐོབ་པའི་མཚན་སྙན་ཐོབ། སྤྱི་ལོ་
༡༩༩༣ལོ་འབུམ་རམ་པའི་མཚན་གནས་དང་སྤྱི་ལོ་ ༢༠༠༠ལོ་ནས་ལྷ་ལྡན་དུ་
ལས་བསྒྱུར་གནང་། མཁས་དབང་ཉིད་ནས་བོད་ཀྱི་རིག་གཞུང་མི་ནུབ་དར་
སྤེལ་ཆེད་དུ་དད་ལྡན་སེར་སྐྱ་བརྒྱ་ཕྲག་ཉེ་བ་ལ་གསོ་རིག་དང་ནང་རིག་གཙོས་
པའི་སློབ་ཁྲིད་བྱས་པ་དང་བྱེད་བཞིན་མཆིས། སྤྱི་ལོ་ ༡༩༩༣ཆུ་བྱ་ལོར་སླར་
ཡང་འདུ་ཁང་ཀ་བ་བཅུ་གཉིས་དང་སྒོ་འཕྱོར། སྟེང་ཐོག་རབ་གསལ། རྩེ་
མཚམས་ཁང་བཅས་སྒེའུ་ཆུང་བཞི་དང་སྒོ་ཆེན་བཅས་ལྔ་ཨ་ཕྱིའི་བླ་མཚོ་ནས་
གཟིགས་པ་ལྟར་བཞེངས། སྐྱབས་མགོན་ཆེ་ཚང་རིན་པོ་ཆེར་སྙན་སྒྲོན་ཞུས་པ་
ལྟར་འབྲི་གུང་བཀའ་བརྒྱུད་ཀྱི་ཆོས་སྡེ་རྡོ་རྗེ་ཁྱུང་རྫོང་གི་བཅའ་ཡིག་ཞེས་པ་
དང་ནང་བརྟེན་དུ་རྗེ་སྐྱོབ་པའི་སྣང་བརྙན་གསེར་ཟངས་བཅས་བསྩལ་འབྱོར་
བྱུང་། སྤྱི་ལོ་ ༡༩༩༠ལོ་ལ་དགེ་སློང་དཀོན་མཆོག་སྙིང་རྗེ་ནགས་ཤོད་འགོམ་
316



དགོན་གསར་དུ་ཕེབས་ནས་རང་ལུགས་ཆོས་སྲོལ་ཁག་ལ་སྦྱངས། དེ་རྗེས་སྤྱི་ལོ་
༡༩༩༩ ཤིང་ཁྱི་ལོའི་ ཟླ་ བ་ བཞི་ པའི་ནང་དུ་དབུ་ དཀོན་ མཆོག་ རྡོ་ རྗེ་ དང་།
དོན་གྲུབ་རིན་ཆེན་གཉིས་དགོན་གསར་དུ་ཕེབས་ནས་ལོ་བདུན་ཙམ་བཞུགས།
དབུ་དཀོན་མཆོག་རྡོ་རྗེ་རང་དགོན་པའི་ཆོ་ག་ཆོས་སྤྱོད་བློ་འཛིན་རྣམས་མཐར་
ཕྱིན། སྤྱི་ལོ་ ༢༠༠༠ དབུ་ ཁྲི་ པ་མཛད་ནས་རང་དགོན་དུ་ཕྱིར་ཕེབས་ནས་
འགོམ་དགོན་ཆོས་འཁོར་བྱམས་པ་གླིང་དགོན་པའི་ཆོ་གའི་ཕྱག་ལེན་རྣམས་ཇི་
བཞིན་མ་འདྲེས་པ་འཛིན་སྐྱོང་སྤེལ་གསུམ་གྱི་མཛད་འཕྲིན་སྐྱོང་མུས་སུ་མཆིས།
སྤྱི་ལོ་༡༩༩༦མེ་བྱི་ལོ་དབུ་བསམ་གཏན་མཆོག་མར་སྐྱེད་དགོན་དུ་ཕེབས་ནས་
དབྱར་བཞི་གསུམ་ཆོ་ག་དང་། དེ་མིན་ཆོག་ཕྲན་འགའ་བཙུགས། །
དགོན་འདིའི་རྟེན་གཙོ་ནི་ ཐུབ་པའི་དབང་པོ་དང་། རྒན་པདྨ་ རིག་
འཛིན་མཆོག་གིས་བཞེངས་པའི་མཉམ་མེད་རྒྱལ་དབང་རཏྣ་ཤི་རིའི་གསེར་
ཟངས་ཀྱི་སྐུ་འདི་ཡིན་ཞིང་། སྐུ་འདི་བཞེངས་སྐབས་དབུ་ཆེན་ཨ་སྲས་ནས་
དབུ་ནི་ཞག་གཅིག་གིས་གྲུབ། དབུ་ཆེན་ནས་མཛོད་སྤུ་སོགས་སྟེང་ནས་ཅུང་
ཟད་བརྡུངས་བས་འོག་ནས་གྲུབ་འགྲོ་གི་འདུག ངས་ནམ་རྒྱུན་དབུ་ལ་ཟླ་བ་རེ་
མ་ཟིན་ཙམ་ལས་མི་འགྲུབ་པས་ད་ལྟ་ ཞག་གཅིག་གིས་འདི་ལྟར་གྱུར་ ཞེས་
གསུངས། སྐྱབས་ མགོན་ མཆོག་ལ་སྤྱན་གཟིགས་ ཕབ་ ནས་ ལེགས་ སོ་ སྟེར།
རྟེན་འདིའི་གཟུངས་བཞུགས་སུ། ཐུབ་པའི་དབང་པོའི་རིང་བསྲེལ། རྗེ་སྐྱོབ་
པའི་ཐུགས་དང༌། སྐྱོབ་པའི་འདིང་བ། མར་པའི་སྐུ་རུས། ཏེ་ལོ་པའི་ཉ་ཤ་ལ་
ཀ་མད་རང་བྱོན། ན་རོ་པའི་རྒྱ་དཔེ། རྒྱལ་དབང་རིན་ཆེན་ཕུན་ཚོགས་ཀྱི་
ཚེམས། ཉན་ཐོས་རབ་འབྱོར་གྱི་ཆོས་གོས། ཆོས་ཀྱི་གྲགས་པའི་དབུ་སྒོམ།
ཐུགས་རྗེའི་ཉི་མའི་དབུ་ལོ། ཆོས་རྒྱལ་མྱ་ངན་མེད་ཀྱི་རིང་བསྲེལ་བཅས་དེ་
རྣམས་ཕབ་རྒྱུན་ཙམ་མ་ཡིན་པར་བཞུགས། ཕབ་རྒྱུན་ཅན་གྱི་རྟེན་འདུས་རིལ་
བུ་ནི་སོ་སོའི་དཀར་ཆག་ཏུ་གསལ། དེ་མིན་སློབ་དཔོན་རིན་པོ་ཆེའི་གཟུངས་
317



བཞུགས་ཏུ་སློབ་དཔོན་རིན་པོ་ཆེ་ཉིད་ཀྱི་དབུ་སྐྲ་ཉག་མ་གཅིག་བཅས་བཞུགས།
མགོན་ཁང་དུ་ཨ་མགོན་ཆོས་གསུམ་དང་གཞན་ཡང་ལི་སྐུ་སོགས་མང་། གསུང་
རྟེན་དུ་རྒྱལ་བའི་བཀའ་འགྱུར་དང་། རྒྱལ་བ་འབྲི་གུང་བའི་ཆོས་བཀའ་མང་
ཆེ་བ་བཅས་བཞུགས། ད་ལྟ་སྒྲིག་བཞུགས་གྲྭ་པ་བརྒྱད་དང་། མཐའ་སྐོར་དུ་
གྲྭ་ཤག་བཅས་བཞུགས་ཡོད། ལོ་ལྟར་ཟླ་བ་བཞི་པའི་ཚེས་ཉེར་ལྔ་ལ་བླ་མཆོད།
དབྱར་གནས་བཞི་གསུམ་ཆོ་ག གནས་བརྟེན་ཕྱག་མཆོད། བཀའ་འགྱུར།
སྒྲུབ་མཆོད་བཅས་དང༌། ངེས་མེད་དུ་འགོམ་དགོན་པའི་འདོན་ཆོས་རྣམས་
རིམ་བཞིན་སྤྱི་མཚུངས་ལྟར་ཚུགས་བཞིན་ཡོད།
318



༄༅།།སེར་རིས་ཆོས་འཁོར་དགོན།
སེར་རིས་ཆོས་འཁོར་དགོན་འདི་ནི། སྟག་ཕུ་པདྨ་བཛྲ་མཆོག་པདྨ་སྒྲུབ་
མཚོ་གནས་ སྒོ་ཕྱེ་ནས་ སྐོར་ཚད་ སོགས་ གཏན་ལ་འབེབས་ སྐབས། གནས་
འདིར་ཞག་བཞུགས་མཛད་པས། མ་འོངས་པར་གནས་འདིར་དགོན་པ་དང་།
པད་འཁོར་སྦུག་འདིར་དུད་ཁྲོད་འབྱུང་བར་ལུང་བསྟན་ནས་རྗེ་ཉིད་ཀྱི་མཚན་
དང་འབྲེལ་བར་དུར་ཁྲོད་གྱི་མིང་གནང༌། སྤྱི་ལོ་༡༩༨༩ལོ་ཟི་རུ་སྔགས་འཆང་
ངག་དབང་རྣམ་ གྲོལ་གནས་འདིར་ཚ་ཁང་དང་ མཆོད་རྟེན་བཅས་བཞེངས།
ཁོང་ནི་སྤྱི་ལོ་ ༡༩༩༧མེ་ ཕག་ལོར་ཡབ་ཟི་རུ་དཀར་སྒྲོས་དང༌། ཡུམ་ སྐྱེན་
བཟའ་ལུག་ལྷ་གཉིས་ཀྱི་སྲས་སུ་འཁྲུངས། ཆུང་ནས་དམ་པའི་ཆོས་ལ་མོས།
སྐྱབས་རྗེ་མཆོག་སྤྲུལ་རི་དབང་རིན་པོ་ཆེ་ལས་འབྲི་ལུགས་ཀྱི་དབང་ཆོས་དང་།
འབྲི་གུང་གྲུབ་དབང་དཔའ་ཆུང་རིན་པོ་ཆེ་ལས་གདམས་པ་འགའ་དང་། ལྷག་
པར་གྲུབ་དབང་དཀོན་མཆོག་ཆོས་བཟང་གི་སྐུ་མདུན་ནས་སེམས་ཁྲིད་དང་།
འཕོ་བ་སོགས་མཐར་ཐུག་གི་ཟབ་གནད་རྣམས་ཞུས། སྤྱི་ལོ་༡༩༩༠ལྕགས་རྟ་
ལོ་འདུ་ཁང་ཀ་བ་བཞི་དང་རྩེ་གཟིམ་ཆུང་དང་མགོན་ཁང་བཅས་ བཞེངས།
སྐྱབས་རྗེ་རི་དབང་རིན་པོ་ཆེ་ནས་སེར་རིས་ཆོས་འཁོར་དགོན་ཞེས་མཚན་
གསོལ། ལོ་ལྟར་བཀའ་དབང་དང་། བཀའ་ཁྲིད། བཀའ་སློབ་གནང་སྟེ་
བསང་དང་ གཡང་ སྐྱོབས་ གཏེར་བུམ་ གྲངས་ ལྡན་ ཕུལ་ བས་ མཚན་ལྟས་ངོ༌
མཚར་ལྡན་པ་མང་ངོ༌། སྤྱི་ལོ་ ༢༠༠༢ ཆུ་རྟ་ལོ་ཟླ་བ་གཉིས་པའི་ཚེས་བཅོ་ལྔ་
ཉིན་སྔོན་གྱི་དགོན་གནས་བརྟན་པོ་མེད་པས་ཐོག་དེར་ཡར་སྤོ་རྒྱུའི་གྲ་སྒྲིག་བྱས་
ནས། དགོན་གསར་ནས་སྐྱབས་མཆོག་ཕེབས་མ་གྲུབ་པས། གྲྭ་པ་ཞིག་བཏང་
319



ནས་ལྟོ་འཕྱེ་དང་ས་བུམ་ཕུལ། སྒོ་གཏད་ཕྱོགས་བཅས་གཏན་འཁེལ་བཅས་
བྱས། རྒྱབ་རི་སྒོམ་ཆེན་བཞུགས་འདྲའི་གཡོན་གྱི་ཕྱོགས་དེར་རྨང་བརྩེགས་
ནས། འདུ་ཁང་ཀ་བ་བརྒྱད། སྒོ་འཕྱོར་ཀ་བ་གཉིས། གཟིམ་ཆུང་ཀ་བ་
གཅིག མགོན་ཁང་ཀ་བ་གཅིག་བཅས་ལུག་ལོ་ལ་གྲུབ། སྟོན་ཁར་སྐྱབས་རྗེ་
མཆོག་གདན་ དྲངས་ ནས་ དགོན་ གནས་ ཡོངས་ རྫོགས་ ཕུལ། རྟེན་ གཙོ་ རི་
དབང་མཆོག་སྤྲུལ་རིན་པོ་ཆེའི་ཕྱག་གནང་སྟོང་སྐུའི་གྲལ་སྐྱོབ་པ་རིན་པོ་ཆེའི་སྐུ་
དང༌། སྨན་སྐུ་གྲུ་ཚད་མ། མར་མེ་གཏོང་རྩ་བཅས་གནང་། དེ་མིན་སློབ་
དཔོན་རིན་པོ་ཆེའི་སྨན་སྐུ་མི་ཚད་མ། གུར་དྲག་དང་སེང་གདོང་། སྲུང་མ་
ཁང་དུ་ཨ་མགོན་ཆོས་གསུམ། དེ་མིན་འདྲ་སྐུ་ཁག་མང་། གསུང་རྟེན་དུ་རྒྱལ་
བའི་བཀའ་འགྱུར་རིན་པོ་ཆེ་དང༌། འབྲི་ལུགས་ཆོ་ག་ཆོས་སྤྱོད་ཁག་དང་།
གཅོད་ཀྱི་ སྐོར་ སོགས་ མང་། ཐུགས་ རྟེན་ དུ་ མཆོད་ རྟེན་ ཆ་ བརྒྱད་ བཅས་
བཞུགས། ལོ་ལྟར་ཆོས་ལུགས་བྱེད་སྒོ་ནི། ལོ་གསར་ལ་བླ་མཆོད། ཟླ་བ་དང་
པོར་དགུ་གཏོར། ལྷ་བབས་དུས་ཆེན་ལ་བཀའ་འགྱུར་དག་སྒྲོག ངེས་མེད་དུ་
གུར་དྲག་གཏོར་རྫོགས་དང་བསང་གསོལ་ཞི་ཁྲོ་བཅས་ཡིན། ཉིན་ལྟར་བསྐང་
གསོ་རྒྱས་བསྡུས་གང་རུང་མ་ཆག་པ་དང་། སྒྲིག་བཞུགས་སྔགས་གྲྭ་བཅུ་གཉིས་
དང་སྡོམ་ ཉིས་ཤུ་ ལྷག་ཙམ་ཡོད་པས། ཁོང་རྣམས་ཀྱིས་ཟབ་མོ་ལྔ་ ལྡན་ གྱི་
ཉམས་ལེན་དང་མ་བྲལ་བར་ཆོས་ལུགས་ཆོ་ག་ཁག་རྣམས་ཉམས་སུ་བསྟར། སྤྱི་
ལོ་༢༠༠༥ ཤིང་བྱ་ལོ་ཟླ་དྲུག་པའི་ནང་དུ་ཟིས་རུ་སྔགས་འཆང་ཉིད་སྐུ་གཤེགས།
དེ་ནས་རྗེས་འཇུག་སྔགས་གྲ་རྣམས་ཀྱིས་རང་ལུགས་མ་ཉམས་པར་སྐྱོང་མུས་སུ་
མཆིས་སོ།
320



༄༅།།ལྷ་ཁང་ཁག་
སྐྱི་རུ་ལྷ་ཁང་། སྐྱི་རུ་ལྷ་ཁང་ཞེས་པ་འདི་སྔོན་དཔལ་སྟག་ལུང་བཀའ་
བརྒྱུད་པའི་དགོན་གནས་སྐྱི་རུ་སྟག་ལུང་དགོན་ཞེས་གྲགས། བོད་རབ་བྱུང་
བཞི་པའི་ནང་སྟག་ལུང་རྗེ་བཙུན་བཀྲ་ཤིས་དཔལ་བརྩེགས་མཆོག་ནགས་ཤོད་
དང༌། བོད་སོག་ལ་འགྲོ་དོན་ཕེབས་སྐབས་སུ་བྱུང་བ་ཡིན་ནམ་སྙམ། ཕྱག་
འདེབས་པ་པོ་སྔོན་ལྡེབས་བྲིས་སུ་འཁོད་པ་སྐྱིར་དགེ་གཞོན་ནུ་རྒྱལ་མཚོ་ཡིན།
ནང་རྟེན་དུ་རྡོ་རྗེ་འཆང་ལི་མ་མི་ཚད་ཙམ་བྱིན་ཅན་བཞུགས། ཉེ་རབས་སུ་
འཕྲང་སྲེབ་ཉིལ་ནས་གཙང་པོ་ཉིན་བདུན་བཀག་པས། དེ་སྐབས་གྲོང་པ་ཆུ་
དང་ཁད་ཉེ་བ་རྣམས་འཇིག་གྲབས་བྱེད་ནས་གནས་སྤོས་བྱས། ཆུ་བོ་རྡོ་རྗེ་
འཆང་གི་པད་གདན་ཡན་མ་རྒལ་བར་ཆུའི་འཇིག་པ་ལས་སྒྲོལ། དེ་མིན་བཀའ་
བརྒྱུད་བླ་རབས་ཁག་དང་། ལྡེབས་བྲིས་སུ་ སངས་རྒྱས་རིགས་ལྔ་ལ་ སོགས།
བླ་རབས། རྒྱུད་སྡེ་ཁག་མང་། འགོམ་གྱི་ཇག་པ་སྤུན་བདུན་ཞེས་པ་ལྡེབས་
བྲིས་ཀྱི་ལོ་རྒྱུས་ཡོད་པར་གསུངས་པས་ད་ལྟ་ཡང་ལྡེབས་བྲིས་ཅུང་ཟད་སྡད་ཡོད།
གསུང་རྟེན་འབུམ་རྒན་གསེར་བྲིས་མ། ལོ་འཁོར་ལ་ཚེས་བཅུ་དང་བསྐང་
བཤགས། དེའི་གཏོང་རྩ་ཞིང་ཡ་བཞི་བཅས་ཡོད། རིག་གསར་དུས་འགྱུར་མ་
བྱུང་གོང་། ལྷ་ཁང་འཐོར་བའི་འགོ་ཚུགས་ནས། རྟེན་གཙོ་རྡོ་རྗེ་འཆང་རྐུན་
མས་གཟུངས་བསྔོགས་པ་དང་། དེའི་རྗེས་སུ་དབུ་རྒན་ངག་དབང་ནས་དགོན་
པར་གཟུངས་ཕུལ་ནས་ཉར་ཞེས་ཐོས། འབུམ་རྒན་གསེར་བྲིས་གྱི་གླེགས་ཐག་
རྣམས་ཁུར་ཐག་བྱེད་པས། ཤོག་བུ་ཁ་འཐོར་ཡ་འཐོར་དུ་སོང་། འོ་བརྒྱལ་བ་
ལས་གཤོལ་བའི་ཁུལ་བྱས་ནས་གཙང་ཆུ་ལ་སྐྱུར། ལྷ་ཁང་གི་ཤིང་ཆ་ཡོངས་
321



རྫོགས་ཞབས་དྲུང་རིན་པོ་ཆེས་ཆོས་གླིང་དགོན་པ་འདེབས་པར་ཕུལ། མི་རྟག་
པའི་རང་ བཞིན་ སྟོན་ ཕྱིར་ དུ་ གྱུང་ རལ་ བྱ་ ཚང་ དུ་ གྱུར། སླར་ ཡང་ སྤྱི་ལོ་
༡༩༩༠ ལྕགས་རྟ་ལོ་ས་ཁད་ཡངས་ཞིང་ས་ཁམས་གཙང་བའི་གྲོང་འགོ་རུ་སྤོས་
ནས་ཁང་པ་ཀ་བ་བཞི་དང༌། སྐུ་རྟེན་རྡོ་རྗེ་འཆང་མི་ཚད་དང་། བཀའ་བརྒྱུད་
བླ་རབས་ལི་སྐུ་བཅས་དེ་མིན་མང་། གསུང་རྟེན་དུ་བཀའ་འགྱུར། བསྟན་
འཛིན་འགྲོ་འདུལ་མཆོག་ནས་ལྷ་ཁང་རྙིང་པ་དེ་ཨར་ཆོག་ཞུས། ལོ་ལྟར་འབུམ་
དག་ སྒྲོག་ དང་། བསང་ གསོལ་ རྒྱས་ པ་ བཅས་ བྱེད་ པའི་ སྲོལ་ གཏོད།
༡༩༩༨ ས་སྟག་ལོ་ཟླ་༦ཚེས་བཞི་ལ་གྲུབ་དབང་དཀོན་མཆོག་ཆོས་བཟང་དང་
དབུ་ཚུལ་ ཁྲིམས་ རྣམ་ གཉིས་ ཀྱིས་ གཙོས་ པའི་ མཆོད་ རྟེན་ ས་ ཆོག་ མཛད།
མཁན་པོ་ནི་དབུ་ཚུལ་ཁྲིམས་ནས་མཛད། ལྷ་བབས་དུས་ཆེན་ལ་གྲུབ་དབང་
རིན་པོ་ཆེ་གཙོས་པའི་འདུས་པ་རྒྱ་མཚོ་ནས་རབ་གནས་ལེགས་པར་གྲུབ་བོ། །
རི་ཕུག་ལྷ་ཁང་། རི་ཕུག་ལྷ་ཁང་ནི། བསྟན་པ་ཕྱི་དར་གྱི་སྐབས་སུ་
གནས་འདིར་དགོན་གནས་ཆགས་ཤིང་། ད་ལྟ་ཡང་དགོན་སྟོད་དང་དགོན་
སྨད་ཞེས་འབོད། གྲུབ་མཐའ་ནི་བཀའ་བརྒྱུད་པ་ཡིན་སྙམ། དུས་འགྱུར་སྣ་
ཚོགས་ཀྱི་ཁྲོད་དུ་འཐོར་ཞིག་ ཏུ་གྱུར་པ་དེའི་ཤུལ་མ་སྟོང་ཙམ་ཞིག་ཡིན། དེ་
རྗེས་དགོན་འདབས་སུ་གནས་པའི་གྲོང་པ་ཆགས་པ་རྣམས། རིམ་པར་དང་པོ་
ཀེ་རུ་ཚང་དགོན་སྟོད་མའི་འདུ་ཁང་གི་ཐོག་ཏུ་མཁར་ཆགས། དགེ་ཚང་དགོན་
སྨད་ལ་མཁར་ཆགས། དེ་རྗེས་ཨ་ཐག་སོགས་རིམ་པར་གནས་སྤོས་བྱས་པས་ཉེ་
ཆར་གྲོང་པ་སྤོས་པའི་ཤུལ་གྱང་རལ་ཀྱང་བསྡད་ཡོད། ལྷ་ཁང་ཀ་བ་བཞི་དང་
རྟེན་གཙོ་ནི་སྤྱན་རས་གཟིགས་ཕྱག་སྟོང་སྤྱན་སྟོང་སློབ་དཔོན་རིན་པོ་ཆེ་ཡབ་
ཡུམ། གུ་རུ་སྡེ་བརྒྱད་ཟིལ་གནོན། ཨ་མགོན་ཆོས་གསུམ། གུ་རུ་སྟོང་སྐུ།
གསུང་རྟེན་དུ་འབུམ་རྒྱས་འབྲིང་བསྡུས་གསུམ། ལོ་ལྟར་ཟླ་བ་བཞི་པའི་ཚེས་
བཅོ་ལྔ་ལ་སྨྱུང་གནས། ཟླ་བ་ལྔ་པའི་ནང་དུ་སྟག་ཕུ་གར་དབང་གི་ཕྱག་གནང་
322



སེར་བསྲུང་འཛུགས། ཟླ་བ་དྲུག་པར་འབུམ་དག་སྒྲོག་དང་འབུམ་བསྐོར་འགྲོ།
ཟླ་རིམ་ལྟར་ཚེས་བཅུ་པད་ལྗོན་དང༌། ཟླ་བ་བཅུ་པའི་ནང་དུ། ཞི་ཁྲོའི་ཚོགས་
བརྒྱ་བཅས་གསུངས། ཁྱད་པར་དུ་གྲགས་ཆེ་བ་ནགས་ཀྱི་རི་རབ་མཆོད་རྟེན་ནི་
རི་ཕུག་གྲོང་གི་ཉེ་འདབས་སུ་གནས་ཡོད། དེ་ནི་རྒྱ་མོ་བཟའ་ཀོང་ཇོས་ཕྱག་
བཏབ་པས་མི་ལོ་ཆིག་སྟོང་སུམ་བརྒྱ་བརྒྱད་ཅུ་ལྷག་གི་ལོ་རྒྱུས་ལྡན་པ་ཞིག་ཡིན་
ལ་གསར་བརྗེས་མ་ཚེས་བར་དུ་མ་ཉམས་པར་བཞུགས་ཤིང༌། ནགས་ཤོད་ཚོ་
དགུ་ནས་བདག་སྐྱོང་གནང་། དེ་རྗེས་ལྷ་ཁང་དང་རྟེན་དང་བརྟེན་པར་བཅས་
པ་རྩ་འཐོར་དུ་སོང་། རི་ཕུག་གྲོང་གི་མཆོད་རྟེན་ནི་སྤྱི་ལོ་༡༩༩༡ལོ་དབུ་ཚུལ་
ཁྲིམས་ཀྱིས་མཁན་པོ་དང་ ས་ཆོག་རི་དབང་རིན་པོ་ཆེ་ནས་མཛད། སྤྱི་ལོ་
༢༠༠༠ལོ་ལྷ་ཁང་ཀ་བཞི་བཞེངས་ནས་གྲུབ་དབང་དཀོན་མཆོག་ཆོས་བཟང་
གིས་རབ་གནས་མཛད་ནས་མར་མེའི་གཏོང་རྩ་དང་གང་དགོས་གནང་། རྟེན་
གཙོ་སྐྱོབ་པའི་སྐུ་ལི་ཁྲ་མ་དང་། སྤྱན་རས་གཟིགས་ཕྱག་སྟོང་སྤྱན་སྟོང་ལི་ཁྲ་
ཐོག་ཚད། གུ་རུའི་སྨན་སྐུ་མི་ཚད། དེ་མིན་ཨ་མགོན་གཉིས་དང་མ་གཅིག་
ལམ་སྒྲོན་བཅས་སྨན་སྐུ་བཞུགས། གསུང་རྟེན་དུ་འབུམ་རྒྱས་འབྲིང་བསྡུས་
གསུམ། ལོ་ལྟར་དབྱར་དགུན་གཉིས་ལ་འབུམ་རྒྱས་འབྲིང་བསྡུས་གསུམ་དག་
སྒྲོག་དང༌། བསང་དང་ཚེས་བཅུ་བཅས་ཆག་མེད་གནང་གི་ཡོད།
ཆགས་རྩེ་འཁོར་ཆེན་ཁ་མྱུད་གནས་ལྷ་ཁང་། སྔར་རི་ལྡེབས་སུ་འུ་གུ་
དགོན་ཞེས་བོན་དགོན། གཡས་སུ་ཕོ་དགོན་དང་གཡོན་དུ་མོ་དགོན་ཞིག་
བཅས་གཉིས་ལས་ སོག་པོ་ཇུན་གར་བས་མེ་སྒྱོགས་ཀྱིས་གཏོར། དེང་དུས་
དགོན་ཤུལ་དུ་རྡོ་དང་། རྡོ་རྐྱེན་བཅས་ཡོད། དེའི་ཞོལ་ནག་ཆགས་རྩེ་སྒལ་དུ།
སྔོན་ཀེ་རུ་ཚང་ཞེས་འབྱོར་ཕྱུག་དད་བརྩོན་ལྡན་པ་དེས་བསྐལ་བཟང་སངས་
རྒྱས་སྟོང་རྩ་གཉིས་རྡོ་ལ་བརྐོས་པ་དང་ཚྭ་ཁང་བཅས་བཞེངས། ད་ལྟ་ཆབ་
མདོ་སྟེང་ཆེན་ནས་ཡིན་པ་བྱ་བྲལ་གྱི་རྣལ་འབྱོར་བ་བྲག་ཆུ་རིན་པོ་ཆེ་ཕྱག་
323



འཚལ་ལ་ ཕེབས་ པས། འབུམ་ པར་ གནས་ མཇལ་ མཛད་ སྐབས། གནས་
འདིར་ལྷ་ཁང་བཞེངས་པའི་མཚན་ལྟས་བཟང་པོ་བྱུང་། འབུམ་པ་ནས་གུ་རུའི་
སྨན་སྐུ་ཞིག་སློང་ནས་རྟེན་འབྲེལ་འགྲིག བཟའ་སྐར་དགེ་བའི་ཉིན་སྐྱབས་རྗེ་
རི་དབང་རིན་པོ་ཆེ་མཆོག་གདན་དྲངས་ནས་ས་ཆོག་དང་ཁྲུས་གསོལ། རི་ལ་
གཏེར་བུམ་བཅས་ཕུལ། ལྷ་ཁང་ཀ་བ་བཞི། སྒོ་འཕྱོར་ཀ་བ་གཅིག ཐབ་
ཚང་ཀ་བ་གཅིག གཟིམ་ཆུང་ཀ་བ་གཅིག་བཅས་གྲུབ། མཇུག་ཏུ་སྐྱབས་རྗེ་
མཆོག་གིས་རབ་གནས་མཛད། སུམ་ཆོས་གནང་སྟེ། དབང་དང་། བསང་།
གཡང་བསྒྲུབ་རྒྱས་པར་མཛད། དེ་རྗེས་འབྲི་ལུགས་ཀྱི་རྣམ་རྒྱལ་མཆོད་རྟེན་
ཆོས་འཁོར་སོགས་གསེར་ཟངས་ལས་གྲུབ་པ་བཅས་བཞེངས། གྲུབ་དབང་
དཀོན་མཆོག་ཆོས་བཟང་མཆོག་གིས་གནས་འདིར་སྨྱུང་གནས་ཚུགས་ན་བཟང་
བ་དང༌། གནས་སྲུང་ཨ་ཕྱི་ཆེན་མོ་ཡིན་ཞེས་གནས་འདི་བསྲུང་ན་དངོས་གྲུབ་
དང༌། མ་བསྲུང་བར་ལོག་པར་འཚེ་ན་ཕུང་བར་གསུངས། ད་ལྟ་བྲག་རྒུའི་
སྲས་དཀོན་མཆོག་ཐུབ་བསྟན་གཙོས་པའི་སྔགས་པ་མི་ལྔ་བཅས་བཞུགས། སྐུ་
རྟེན་སྐྱོབ་པ་རིན་པོ་ཆེའི་སྐུ་དེ་ མཆོད་རྟེན་བུམ་པའི་ནང་དུ་བཞུགས། རི་
དབང་རིན་པོ་ཆེས་བཀའ་ཆོས་ཉིན་བར་མ་དེར་བསམ་ལྷུན་མན་ངག་བཅུ་
གསུམ་གྱི་དབང་ཆེན་གནང་སྐབས། ཚོང་པ་ཚེ་རིང་རྡོ་རྗེ་ཞེས་པ་དེས་བལ་
ཡུལ་ལྷ་བཟོ་བས་སྐུ་རྒྱུ་ལི་ཁྲ་ལས་གྲུབ་པའི་འཕགས་ཡུལ་རྒྱལ་བ་ཀླུ་སྒྲུབ་གཉིས་
པ། གངས་རིའི་ཁྲོད་འདིར་རྟེན་འབྲེལ་མངའ་མཛད་འབྲི་གུང་སྐྱོབ་པ་འཇིག་
རྟེན་མགོན་པོའི་སྐུ་བརྙན་སྟོང་སྐུ་བཞེངས་རྒྱུར་འབྲི་གུང་བཀའ་བརྒྱུད་པའི་ལོ་
རྒྱུས་ཐོག་དང་པོ་དེ་ཡིན་ཏེ། ཉིད་ཀྱིས་དགོངས་པ་ལ་རྒྱལ་བའི་བསྟན་པ་རྒྱས་
པ་དང་། སེམས་ཅན་རྣམས་ཀྱིས་མོས་པའི་སྐལ་བ་དང་མཚམས་པའི་སྐུ་ཁྱད་
པར་ཅན་འདྲ་སྐུ་ཅུང་མི་འདྲ་གསུམ་སྟེ། དེ་གང་ལེགས་བཀའ་བསྩལ་ཞེས་ཞུས།
སྐབས་དེར་ངོ་མཚར་གྱིས་མཚན་ལྟས་བཟང་བ། ཉི་ཟེར་འཇའ་འོད་ཆར་སིམ་
324



བབ་སྟེ་མཁའ་ལམ་ལྟས་བཟང་དུ་མའི་ཁྲོད་དུ་གླེང་མོལ་བྱུང་། དེ་རིང་འདིར་
སྟོན་གནས་དུས་སོགས་ཕུན་སུམ་ཚོགས་པ་ཡིན་གསུངས་ཏེ། དད་སྦྱིན་ཚོར་
སྟོང་སྐུའི་སྐུ་དང་པོ་དེ་རྗེས་སོར་འདིར་ཕུལ་དགོས་གསུངས་ཏེ་སྟོང་སྐུའི་སྐུ་དེ་
རང་ཆགས་རྩེ་འཁོར་ཆེན་སྨྱུང་གནས་ལྷ་ཁང་དུ་བསྩལ། དེ་རྗེས་ཉིད་ཀྱིས་མར་
མེ་སྡོང་ ཀོང་ རྒྱུན་འཛུགས་ གནང་། དེ་མིན་ གསེར་ཟངས་ཀྱི་གུ་རུ་མི་ཚད།
སྟག་ཕུ་རིན་པོ་ཆེའི་ཕྱག་གནང་ཐུབ་སྐུ་ལི་མ་གྲུ་ཚད། གྲུབ་དབང་དཀོན་
མཆོག་ཆོས་བཟང་ནས་གུ་རུ་རིན་པོ་ཆེ་ལི་སྐུ་གུ་ཚད། བདུད་འདུལ་ནས་འོད་
དཔག་མེད། ལྷ་རྒྱལ་ནས་རྡོར་སེམས། དབུ་བསམ་གཏན་གཙོས་པའི་སྦྱིན་
བདག་ཁག་གིས་སྨྱུང་གནས་རྟེན་ཟངས་ལུགས་མའི་སྤྱན་རས་གཟིགས་བཅུ་
གཅིག་ཞལ་གསེར་སྐུ་བྱིས་ཚད་ཙམ་དང༌། མཐའ་སྐོར་དུ་སངས་རྒྱས་སྟོང་སྐུ་
དང་། མ་ཎི་ལ་སོགས་རྡོ་འབུམ་བཞུགས། ཐུགས་རྟེན་དུ་ཀར་ཐུབ་རིན་པོ་ཆེ་
ནས་ཙན་དན་གཉིས་པ་ལས་གྲུབ་པའི་མཆོད་རྟེན་གྲུ་ཚད་གཉིས་ཅན་བཅས་
བཞུགས། སྤྱི་ལོ་༡༩༩༣ནས་ལོ་ལྟར་བཛྲ་དུང་སྒྲུབ་དང་། སྤྱི་ལོ་༢༠༠༦ནས་
དཔལ་མོ་ལུགས་ཀྱི་སྨྱུང་གནས་ཆག་མེད་བཅས་གནང་། ལྷ་ཁང་འདི་སྐྱབས་རྗེ་
མཆོག་སྤྲུལ་རིན་པོ་ལ་རང་དགོན་པའི་ཆོས་གཞིས་ནག་ཐུང་གི་སྦྱིན་བདག་ཁག་
དང༌། བྲ་རྒུ་རིན་པོ་ཆེ་གཙོས་པས་ཕུལ་ནས་རང་དགོན་གི་བདག་སྐྱོང་བྱ་རྒྱུ་
དང༌། ཆོས་སྲོལ་ནི་འབྲི་གུང་བཀའ་བརྒྱུད་པ་ཡིན། །
རྒྱསཚ་ཆེན་སྟེང་མི་འཁྲུག་པའི་ལྷ་ཁང་ཨོ་རྒྱན་གསང་སྔགས་ཆོས་གླིང་།
འགོམ་ལེང་དྲུག་ལས་ཆུ་སྲིབ་མའི་ནང་ཚན་རྒྱས་ཚ་ཆེན་སྟེང་གི་མི་འཁྲུག་པའི་
ལྷ་ཁང་འདི། རང་དགོན་དང་ས་ཐག་ཅུང་འགྱང་བ་དང༌། མི་ཕྱུགས་ལ་མི་
བདེ་བ་འགའ་བྱུང་བས། རྫ་ཆུའི་ལུང་རྟོགས་མཆོག་ལ་ཐུགས་རྟགས་ཞུས་པས།
མི་འཁྲུག་པའི་སྐུ་ས་ཙྪ་སོགས་གང་རུང་གི་སྟོང་སྐུ་བཞེངས་བར་ལུང་བསྟན་ནས། །
ལུང་རྟོགས་རིན་པོ་ཆེ་ནས་ས་དཔྱད་གཟིགས་ནས་ཚྭ་ཁང་མ་ཎི་སོགས་རྡོ་རྐོས་
325



བསྡུ་རུབ་བྱེད། འགན་འཁུར་ཤེས་རབ་དབང་པོ་དང་དོན་རབ་གཉིས་ཡིན།
ཤིང་བཟོ་བ་དཔལ་ལྡན་འོད་ཟེར་དང་། དད་ལྡན་རྣམས་ཀྱི་ཧུར་བརྩོན་འོག་
ལྷ་ཁང་ཀ་བ་བཞི་དེ་གྲུབ། རྟེན་གཙོ་མི་འཁྲུག་པའི་སྟོང་སྐུའི་ཞལ་ཐང་བཅུ་
གཅིག་དང་། སྐྱོབ་པ་རིན་པོ་ཆེའི་ཞལ་ཐང་། སློབ་དཔོན་རིན་པོ་ཆེ་དང་རྗེ་
བཙུན་སྒྲོལ་མའི་སྐུ་མི་ཚད་རེ། སྟག་ཕུ་རྣམ་རྒྱལ་དབང་ཕྱུག་གི་ཕྱག་གནང་
སྤྱན་རས་གཟིགས་(ཕྱག་སྟོང་སྤྱན་སྟོང་) ཚེས་བཅུའི་དངུལ་གྱིས་ཐུབ་པ་
གཙོ་འཁོར་གསུམ་གྲུ་ཚད་རེ། ནགས་ལྷ་བཅས་མང་། གསུང་རྟེན་དུ་རྒྱལ་
བའི་བཀའ་འགྱུར། འབུམ་རྒྱས་འབྲིང་བསྡུས་གསུམ་ཚེས་བཅུའི་ཡོ་ཆས་དུང་
རྒྱ་གླིང་བཅས་བཞུགས། ལོ་ལྟར་འབུམ་དག་སྒྲོག བསང་གསོལ་རྒྱས་པ་ལྷ་
བབས་དུས་ཆེན་ལ་སྒྲོལ་དཀར། ཚེས་བཅུ་རྩ་གསུམ། ཉེར་ལྔ་ལ་མ་གཅིག
ཉིན་ལྟར་མ་ཎི་དུང་སྒྲུབ་ཚོགས་པས་དབུ་མཛད་སྙན་གྲགས་དང༌། ཚེས་བཅུའི་
དབུ་མཛད་འབྱུང་གནས་དང་དཔལ་ལྡན་འོད་ཟེར་གཉིས་ནས་མཛད། དེ་
མིན་གསར་བུ་བརྒྱད་བཅས་ཡོད།
སྤྱི་ལོ་ ༡༩༩༢ ཆུ་སྤྲེལ་ལོར་མཁན་ཡེ་ཤེས་འབྱུང་གནས་ཀྱིས་ལྷ་ཁང་ས་
འདུལ་མཛད། སྤྱི་ལོ་༡༩༩༥ ཤིང་ཕག་ལོར་ཡོངས་སུ་གྲུབ། །
ཆུ་སྲིབ་འདུ་ནག་སྟེང་གི་ལྷ་ཁང་། འདུ་ནག་སྟེང་གི་ལྷ་ཁང་ནི་རབ་བྱུང་
བཅུ་གསུམ་སྟོད་ཙམ་དུ་སྐྱི་རུ་རྭ་བཟོ་མཆོག་གིས་ཕྱག་བཏབ། ཁོང་ནི་སྔགས་
འཆང་ནུས་ལྡན་གྲུབ་པ་ཐོབ་པ་ཞིག་ཡིན་པས་དེའི་སྐོར་མང་ཞིང་ཁོང་གིས་སྒྲུབ་
ཁང་བཞེངས་པ་ཤིག་ཡིན་དེ་རྗེས་ཆོས་དད་རང་མོས་བྱུང་ནས་སྐྱབས་རྗེ་རི་
དབང་རིན་པོ་ཆེ་དང་། ཁྱུང་སྤྲུལ་རིན་པོ་ཆེ། སྒྲུབ་ཆེན་རིན་པོ་ཆེ་སོགས་
ཕེབས་ནས་འོད་དཔག་མེད་ཀྱི་སྙིང་པོ། མ་ཎི་བཛྲ་སྐྱབས་འགྲོ་སོགས་ཁྲིད་ལུང་
གནང་བས་རྒྱུན་འདོན་བྱེད་ པས་ དུང་ གསུམ་ ཙམ་ བགྲང་ བ་ དང་། སྤྱི་ལོ་
༢༠༠ ༠ ལྕགས་འབྲུག་ལོར་སྟག་ཕུ་རྣམ་རྒྱལ་དབང་ཕྱུག་ལྡིང་དཔོན་ཚང་ལ་ཇ་
326



འདྲེན་ཞུས། དད་ལྡན་རྣམས་ལ་མ་ཎི་བཛྲ་སྐྱབས་འགྲོ་བཅས་ལུང་གནང་བས།
གྲོང་ཚོའི་དབུ་ཁྲིད་དང་མང་ཚོགས་ཀྱི་འདོད་མོས་ལྟར་མ་ཎི་ལྷ་ཁང་གི་ས་ཆ་
ཐུགས་རྟགས་ཞུས་པས་སྔོན་གྱི་སྐྱེ་རུའི་མཚམས་ཁང་དུ་གཏན་འཁེལ་གནང་
ནས་ལྷ་ཁང་ བཞེངས་གྲུབ་ཀྱང་རྗེས་སུ་ཡང་སྔར་ལས་ ལྷག་པའི་རྒྱས་བསྐྲུན་
གནང་རྒྱུའི་གྲ་སྒྲིག་བཅས་ཡོད། །
རྟེན་གཙོ་ནི་སྐྱོབ་པ་འཇིག་རྟེན་མགོན་པོའི་སྟོང་སྐུའི་གྲལ་བྱིན་ཅན་དང་།
གསུང་རྟེན་དུ་བཀའ་འགྱུར། དགོངས་གཅིག བརྒྱད་སྟོང་དང། གཟུངས་
བསྡུས་བཅས་བཞུགས་ཡོད། །
གནསཤོད་ལྷ་ཁང་། གནས་ཤོད་ལྷ་ཁང་ཞེས་པ་འདི་སྔོན་གནས་ཤོད་
དྭགས་པོ་ལྕགས་ལུང་དགོན་དང་དུས་མཉམ་པར་བཤད་སྲོལ་མཆིས། དེ་རྗེས་
ཡ་ཧོ་བྱང་ཆུབ་བླ་རྒན་གྱིས་ཁུར་བླངས་ནས་བསྐྱར་སྐྲུན་ཞུས། རྟེན་གཙོ་ཨར་
རྒོད་དབུ་མཛད་ཀྱི་ཕྱག་བཟོ་ཚད་ལྡན་ཀུན་གྱི་ཡིད་དབང་འཕྲོག་པ། སྟག་ཕུ་
པདྨ་བཛྲ་མཆོག་གིས་ལྷ་དེ་འདྲ་ཡོད་ན་རེ་རེས་ཆོག་བཅས་གསུངས་པའི་ཨོ་རྒྱན་
པདྨ་འབྱུང་གནས་ཀྱི་སྨན་སྐུ་དང༌། སྒྲོལ་དཀར་སྔོན་བཅས་བཞུགས། ཚེས་
བཅུ་ལ་ལྕགས་ལུང་དགོན་ལྟར་ དྭགས་ལུགས་ དཀོན་མཆོག་སྤྱི་འདུས། ལོ་
གསུམ་རེའི་བར་སྟག་ཕུ་དང་ཉི་གྲགས་ཀྱི་བཀའ་ལྟར་གུར་དྲག་གི་གཏོར་རྫོགས།
དེ་མིན་སྐབས་དུས་ལྟར་ལས་དམིགས་བསལ་མེད། །
རིག་གསར་སྐབས་ནང་གི་རྟེན་རྣམས་མེད་པར་གྱུར། དེ་རྗེས་སྤྱི་ལོ་
༡༩༨༥ ཤིང་གླང་ལོ་ཟླ་བདུན་པའི་ཚེས་བཅུ་གསུམ་བཟའ་སྐར་དགེ་བའི་ཉིན།
མ་ཎི་དང་བཛྲ་མཚན་རྒྱུན་བྱེད། དེ་རྗེས་དབུ་ཚུལ་ཁྲིམས་མཆོག་གིས་རང་
ལུགས་ཚེས་བཅུའི་འདོན་ཆ་གསར་དུ་ཚེས་བཅུ་བ་གསར་བུ་རྣམས་ལ། བཀའ་
ཁྲིད་གནང་བ་དང་མཆོད་རྟེན་བཅས་བཞེངས། ཚེས་བཅུའི་དབུ་མཛད་ཚེ་
རྡོར་གྱིས་མཛད་པའི་འོག་སྔར་ལྟར་ཉམས་གསོ་ཐུབ། ལྷ་ཁང་རྒྱས་བསྐྲུན་བྱས་
327



ནས་ཀ་བ་བཞི་དང་མེ་ཁང་བཅས་གྲུབ། སྐྱབས་རྗེ་རི་དབང་རིན་པོ་ཆེ་ལྷ་ཁང་
འདེར་ཕེབས་ནས་གྲུབ་རྒྱལ་བཀའ་དབང་དང་ཁྲུས་གསོལ་རབ་གནས་མཛད།།
ལྷ་ཁང་ བདག་ གཅེས་ལེགས་ པ་ དགོས་ཚུལ་ བཀའ་སློབ་གནང༌། དབུ་ཆོས་
བཟང་མཆོག་ གིས་ རབ་ གནས་ དང་ཚེས་ བཅུའི་ ལུང་ དང༌། འབུམ་ འདོན་
ལུགས། ལྷ་ཁང་ལ་གང་དགོས་གནང་བར་གསུངས་པ་དང་། མར་མེའི་གཏོང་
རྩ་དང་ལུགས་གཉིས་ཀྱི་བསླབ་བྱ་རྒྱས་པར་བསྩལ། ཟླ་རིམ་ལྟར་ཚེས་བཅུ་ཆག་
མེད་དང༌། དབྱར་འབུམ། དགུན་འབུམ་བཅས་གསུངས། སྐུ་རྟེན་དུ་གསེར་
ཟངས་ཀྱི་ཐུབ་པ་གཙོ་འཁོར་གསུམ་དང་། གུ་རུ་མཚན་བརྒྱད་ཐོག་ཚད་མ།
སྤྱན་རས་གཟིགས་ཕྱག་སྟོང་སྤྱན་སྟོང་ཐོག་ཚད་མ། དེ་མིན་ལི་ཁྲའི་སྐུ་གྲངས་
བཅུ་གཅིག་ཙམ་དང་ཞལ་ཐང་ཉིས་ཤུ་བཅས་བཞུགས། གསུང་རྟེན་དུ་འབུམ་
རྒྱས་འབྲིང་བསྡུས་གསུམ། བསང་གསོལ་དང་ཚེས་བཅུའི་དཔེ་ཆ་སོགས་ཉེར་
མཁོ་འགའ་བཅས་བཞུགས། །
སྒྲོལ་མ་སྔོན་མོའི་གནས་རི་དད་དྭགས་པོ་ལྕགས་ལུད་དགོན། གནས་
མཆོག་འདིར་ས་པདྨ་འབུམ་ལྡན། གནམ་འཁོར་ལོ་རྩེབས་སྟོང་དང་ལྡན་པའི་
དབུས་སུ་རྗེ་བཙུན་སྒྲོལ་མ་སྔོན་མོ་ཁྲི་ལ་བཞུགས་འདྲའི་གནས་རི་འདི། དཔལ་
ལྡན་དྭགས་པོ་བཀའ་བརྒྱུད་པའི་མཚན་ལྡན་གྱི་གནས་རི་ཞིག་ཡིན། རྗེ་བཙུན་
སྒྲོལ་མའི་ཞབས་ཀྱི་པུས་མོའི་ཚུལ་གྱི་སྟེང་དུ་ཆགས་པ་ནི་གནས་ཤོད་དྭགས་པོ་
ལྕགས་ལུང་དགོན་ཡིན་ཏེ། ཁ་ཅིག་གིས་ལྕགས་ལུང་ཀན་ཞེས་ས་མིང་ལས་
དགོན་མིང་དུ་འགྱུར་ཚུལ་དང༌། ཁ་གཅིག་གིས་རང་དགོན་དུ་བཞུགས་པའི་
དུང་དཀར་ལྕགས་ལུང་ཅན་དེའི་མིང་ནས་ལྕགས་ལུང་དགོན་ཞེས་ཐོགས་ཟེར།
ད་ལྟ་དགོན་དེའི་ཆགས་ཤུལ་འདུ་ཁང་གི་རྨང་དང་བརྩེགས་པ་བཅས་པ་ཡོད་པ་
དང༌། ཐང་དར་གྱི་རྡོ་ཕུང་བཅས་ཡོད་པ་གཡས་གཡོན་དུ་གྲྭ་ཤག་གི་ ཤུལ།
འདུ་ཁང་གི་མདུན་དུ་བཀའ་བརྒྱུད་བླ་མའི་ཞབས་རྗེས་ཞེས་དང་། མཐའ་སྐོར་
328



དུ་ཙན་དན་སྡོང་པོ་གསུམ་ལས་གཉིས་རིག་གསར་སྐབས་བཅད་པ་དང་གཅིག་
ད་ལྟ་བསྡད་ཡོད་པས་དུས་བཞིར་མི་འགྱུར་གཞན་དང་མ་འདྲ་བའི་ཁྱད་ཆོས་
ལྡན། དགོན་པར་ཆུ་ཅུང་དཀོན་པས་བླ་མས་གཏེར་ནས་བཏོན་པའི་གཏེར་ཆུ་
ཞེས་ཆུ་བོ་ཡན་ལག་བརྒྱད་ལྡན་འདི་ཀུན་གྱི་རྩ་ཆེར་མཛད། སྟེང་དུ་ཆོས་ཁྲི་
སྟེང་ཞེས་ཆོས་འཁོར་བསྐོར་བའི་བླ་གཡེལ་ལྟ་བུ། ཚོགས་ཆུ་སྟེང་དུ་དབྱར་སྐྱིད་
བཏང་ཡུལ་དང་གཏོར་འབུལ་དེལ་ཁྲ་རིལ་རྩེར་འབུལ། ཚེས་བཟང་ལ་བྲག་
ཤར་དང་དེལ་ཁྲ་རིལ་བར་འཇའ་མཚོན་གྱིས་སྦྲེལ། བྲག་ཤར་དུ་སྒྲུབ་གྲྭའི་ཤུལ་
དང་སྒྲུབ་ཕུག་གོང་འོག་གསུམ་བཅས་ཡོད་པས། ཕྱག་ཆེན་ཆོས་དྲུག་དང་ཁྱད་
པར་ཞི་བའི་སྒྲུབ་གནས་མཚན་ཉིད་ཡོངས་སུ་ཚང་། དེ་མིན་ཞབས་རྗེས་དང་
ཕྱག་རྗེས། རྟ་ཡི་ རྗེས་ སོགས་ མང་བར་ཡོད། རི་འདབས་ སུ་ ཚ་ ཆུ་འདིས་
བཀྲུས་དང་འཐུང་ན་ནད་གདོན་ལས་གྲོལ་བ་སོགས་མཐུ་ནུས་ཆེ།
དེ་རྗེས་དགོན་འདི་ཉམས་རྒུད་དུ་ཕྱིན་ནས་དགོན་གྱི་གསེར་འཕྲུ་ཆེས་
རིན་ཐང་ལྡན་པ་གསེར་ནག་ལྗང་རྡུང་ཡིན་ཞེས་པ་དེ་རང་དགོན་གྱི་དབུ་རྩེར་
ཡོད། བཤད་སྲོལ་ལ་སོག་པོ་ཇུན་གར་པས་དགོན་པ་གཏོར་ནས་གསེར་འཕྲུ་
དགོན་གསར་ནས་བླངས་བར་བཤད་པས་དཔྱད་པར་བྱ། གང་ལྟར་དགོན་པ་
འདི་ཉིད་ཉེ་ཆར་སུ་ཉམས་པ་ཡིན་ཏེ། ལྕགས་ལུང་དགོན་པའི་ཀ་བ་ཞེས་ད་ལྟ་
བ་ལོག་རབ་གསལ་གྱི་ཀ་བ་ཡིན་པ་དང༌། རང་དགོན་དུ་ལྕགས་ལུང་དགོན་
པའི་བཀའ་འགྱུར་སྣར་ཐང་མ་དང༌། དུང་དཀར་ལྕགས་ལུང་མ་བཅས་རང་
དགོན་དུ་ཡོད་ལ། དེ་མིན་ཅ་ལག་སྣ་ཚོགས་ཡོད་ཞེས་གསུངས། སྐྱབས་མགོན་
ཆོས་ཀྱི་ཉི་མ་མཆོག་རང་དགོན་དུ་ཕེབས་སྐབས། གནས་ཤོད་དུ་སྒམ་པོའི་བླ་
མ་ལ་རྩེ་བ་དང་མཇལ་ཞེས་གསུངས་པ་དང་། ཉེ་ཆར་སུ་དྭགས་པོའི་གྲྭ་པ་
གཉིས་འདིར་ཕེབས་ནས་རྩ་གསུམ་གཏོར་མ་མཇལ་བས་དྭགས་ལུགས་ཡིན་པ་
ངོ་ཤེས་ནས། འོ་ནགས་ཤོད་དུ་དྭགས་པོའི་གནས་དགོན་དང་སྒྲུབ་ཕུག་གོང་
329



འོག་བར་གསུམ་ བཅས་ཡོད་པར་གསུངས་ པ་ སོགས་ འདི་ཡིན་པ་འདྲ་ཞེས་
གསུངས་པ་དང་། ད་དུང་དྭགས་པོ་དགོན་པའི་ཞིང་ཁ་རུ་གསར་དཔོན་གྱིས་
བཏབ་ནས་འབྲུ་དྭགས་པོར་འབུལ་བ་སོགས་བྱེད་པས་ད་ལྟ་དངོས་སུ་ཞིང་ཁ་
ཡོད། དེ་རྣམས་ལ་ཞིག་ན་ཉེ་བར་དགོན་གནས་མ་འཐོར་བར་གནས་པར་
རྟོགས་ཐུབ། རྡོ་འབུམ་གྱི་ཁྲོད་དུ་སྐྱོབ་པའི་རྡོ་སྐུ་སོགས་མཇལ་བར་འདུག་པས་
འབྲི་གུང་བཀའ་བརྒྱུད་དང་ཆོས་འབྲེལ་ཡོད་པ་དང༌། བཀའ་བརྒྱུད་ནང་ཚན་
ལ་བརྟེན་ནས་ཆོས་ཁུངས་འགོམ་དགོན་དུ་གྱུར་བ་ཡིན། །
བརོའི་ལྷ་ཁང་། བ་རོ་འམ་ག་དོའི་ལྷ་ཁང་འདི་སྔོན་ཨར་རྒོད་པ་སེར་
ཞེས་པའི་སྔགས་འཆང་ཞིག་གིས་རབ་བྱུང་བཅོ་ལྔའི་སྨད་དུ་གནས་མལ་འདིར་
ལྷ་ཁང་ཐོག་བརྩེགས་ཅན་ཞིག་བསྐྲུན་པས་རིག་གསར་སྐབས་ཉམས་གུད་དུ་
ཕྱིན། སླར་ཡང་སྤྱི་ལོ་༡༩༩༠རབ་བྱུང་བཅུ་བདུན་ལྕགས་རྟ་ལོ་གྲོང་མི་ཡོངས་
ཀྱི་རེ་འདོད་ལྟར། ཟླ་བ་དྲུག་ པའི་ཡར་ཚེས་ བཞི་པའི་ནམ་ལངས་ སྔ་ཆར།
གྲུབ་དབང་དཀོན་མཆོག་ཆོས་བཟང་གི་གསུངས་བཀོད་ལྟར་བཞེངས་པའི་འགོ་
ཚུགས། ལྷ་ ཁང་ ཀ་བཞི། སྒོ་འཕྱོར་ ཀ་བ་གཉིས། ཐོག་གཟིམ་ཆུང་དང༌།
གསོལ་གཟིམ་ཁང་དང་མེ་ཁང་ལྷན་བཅས་ལེགས་གྲུབ་བྱུང་། རྟེན་གཙོ་རྒྱལ་བ་
ཤཱཀྱ་ཐུབ་པའི་སྐུ་པད་འཁོར་ཅན་དང་། སྐྱོབ་པ་འཇིག་རྟེན་གསུམ་མགོན།
སློབ་དཔོན་པདྨ་འབྱུང་གནས། རིག་གསུམ་མགོན་པོ་བཅས་སྨན་འདམ་ལས་
གྲུབ་པ་ཐོག་ཚད། ཨ་མགོན་ཆོས་གསུམ་སྨན་སྐུ་བཅས་དང་། གསུང་རྟེན་དུ་
འབུམ་ཆེན་སྡེ་ལྔ། ཚེས་བཅུ་སོགས་དཔེ་ཚན་འགའ། ཕྱི་ནང་རྟེན་དང་བརྟེན་
པར་བཅས་པ་ལེགས་པར་གྲུབ་ནས། སྤྱི་ལོ་ ༢༠༠ ༢ ཆུ་རྟ་ལོ་ཟླ་བ་དྲུག་པའི་
ཚེས་ཉིས་ཤུ་ལ་གྲུབ་དབང་དཀོན་མཆོག་ཆོས་བཟང་དབུ་མཛད་པའི་འདུས་གྲྭ་
བཅུ་སྐོར་གྱིས་ཞི་ཁྲོ་རིགས་བསྡུས་དཀྱིལ་འཁོར་གྱི་སྒོ་ནས་རབ་ གནས་དང༌།
བསང་གསོལ། ཞི་བའི་སྦྱིན་བསྲེག འབུམ་དང་ཚེས་བཅུའི་བཀའ་ལུང་དང༌
330



པོད་དབང་བསྩལ། སྤྲེལ་ལོ་སྤྲེལ་ཟླའི་ཚེས་ བཅུ་ལ་ དབུ་ དཀོན་མཆོག་ཚུལ་
ཁྲིམས་དང་བསྟན་འཛིན་འགྱུར་མེད་གཉིས་ནས་ཚེས་བཅུ་དབུ་བཙུགས་ནས་
ལོ་ལྟར་ཆག་མེད་ཚུགས། ལྕགས་འབྲུག་ལོ་ནས་བཟུང་འབུམ་ཆེན་སྡེ་ལྔ་ཆག་
མེད། འབྲུག་རྒྱལ་དང་ཨ་འབོ་གཉིས་ནས་མ་ཎིའི་དབུ་མཛད་བྱེད་ནས་ཉིན་
ལྟར་མ་ཎི་དུང་སྒྲུབ་ཚོགས། སྤྱི་ལོ་ ༢༠༠༣ལོ་ཤིང་སྤྲེལ་སྟོན་ཀར་སྐྱབས་རྗེ་རི་
དབང་རིན་ པོ་ ཆེ་ ཕེབས་ནས་ བཀའ་ དབང་ དང་ སྦྱིན་ བསྲེག རབ་ གནས་
བཅས་མཛད། བསྐོར་ཚད་ཞུས་པས་རབ་ལ་ཆིག་སྟོང་ལྔ་བརྒྱ། བསྡུས་པ་ལ་
བདུན་བརྒྱ་ལྔ་བཅུ་བཅས་གསུངས། གྲོང་སྤྱི་ནས་རྟེན་གྱི་སྤྱན་སྔར་མཆོད་པའི་
ཡོ་བྱད་དང་། མར་མེ་ཡོན་ཆབ་སོགས་དྭངས་བ་བསྐྱེད་པའི་གནས་མཆོག་ཅིག་
ས་དམར་གྲོང་གི་ལྷ་ཁང་། ས་དམར་གྲོང་གི་ལྷ་ཁང་ནི་ཀ་བ་གཉིས་ཅན་
ཞིག་དང་། རྟེན་གཙོ་རྗེ་བཙུན་བྱམས་པ་མགོན་པོའི་ལི་སྐུ་ཞིག་ཡོད་པ་དེ་ནི།
སྔོན་འགོམ་དགོན་ཆོས་འཁོར་བྱམས་པ་གླིང་ཞེས་མཚན་ཐོག་པའི་བྱམས་པ་དེ་
ཉིད་ཡིན་ཞིང་། ས་དམར་ལྷ་ཁང་ལ་སྤྲད་ནས། དགོན་གྱི་རྟེན་གཙོ་ཐུབ་པ་
བསྟན་འབྱུང་དེ་ཕར་རང་དགོན་དུ་གདན་དྲངས་ཞེས་གླེང་། སློབ་དཔོན་ཡབ་
ཡུམ་གསུམ་གྱི་སྨན་སྐུ་དང་། དེ་མིན་སྐུ་འདྲ་སྣ་ཚོགས་བཞུགས་ཡོད། ཐུབ་སྐུ་
དེ་སྔོན་དགོན་སྟོད་དགོན་པའི་རྟེན་གཙོ་ཡིན་ཞེས་གསུངས། ལྡེབས་བྲིས་ཁག་
བཅས་ད་ལྟ་ལྷ་ཁང་བསྡད་ཡོད་ཀྱང་ནང་གི་རྟེན་གང་ཡང་ཉམས་གསོ་མ་ཐུབ་
པར་ལྷ་ཁང་གཅིག་པུ་ལས་བཞུགས་མེད། །
རྡོ་མཁར་གྱི་ལྷ་ཁང་། སྔར་ གྲོང་ལྟག་ ཏུ་ ལྷ་ཁང་ཞིག་ཡོད་ ཀྱང་རིག་
གསར་གོང་ནས་ཉམས་གུད་དུ་ཕྱིན་འདུག དེ་རྗེས་སྤྱི་ལོ་༡༩༨༩ས་སྦྲུལ་ལོ་ཟླ་
དང་པོའི་ཚེས་བཅུ་གཉིས་ལ་སྔར་མལ་དུ་ཁང་བུ་བརྩེགས་པའི་མཆོད་རྟེན་ཞིག་
བཞེངས། སྤྱི་ལོ་ ༡༩༩༩ ཤིང་ ཁྱི་ལོར་ གྲོང་མིའི་འདུན་པ་ལྟར་གྲུབ་ དབང་
331



དཀོན་མཆོག་ཆོས་བཟང་གིས་བཀའ་སློབ་དང་རྒྱབ་སྐྱོར་འོག དབུ་དཀོན་
མཆོག་ཚུལ་ཁྲིམས་མཆོག་གིས་མཁན་པོའི་ཁུར་བླངས་ནས་མཆོད་རྟེན་དང་ལྷ་
ཁང་བཅས་ གྲུབ། གྲུབ་ དབང་ དཀོན་ མཆོག་ ཆོས་ བཟང་ གཙོས་ པས་ རབ་
གནས་ལེགས་པར་གྲུབ། འཇའ་གུར་སོགས་མཚན་ལྟས་བཟང་། ལྷ་ཁང་ཀ་བ་
གཉིས། གྲུབ་དབང་མཆོག་ནས་ཕྱག་གནང་རྩེ་ལ་རྒྱལ་མཚན་དང་རྟེན་གཙོ་
སྟག་ཕུ་རྣམ་རྒྱལ་དབང་ཕྱུག་གི་ཕྱག་གནང་ཐུབ་པའི་དབང་པོ་དང་གུ་རུ་རིན་
པོ་ཆེའི་སྐུ་ལི་མ་གྲུ་ཚད་རེ། གྲོང་སྤྱི་ནས་སློབ་དཔོན་རིན་པོ་ཆེ་དང་མཁའ་འགྲོ་
གཉིས་ཀྱི་སྨན་སྐུ་མི་ཚད། དེ་མིན་གསེར་སྐུ་ཁ་ཤས་བཅས་བཞུགས། གསུང་
རྟེན་དུ་གྲུབ་དབང་དཀོན་མཆོག་ཆོས་བཟང་གི་ཕྱག་གནང་མདོ་བསྐལ་བཟང་།
གྲོང་སྤྱི་ནས་འབུམ་རྒྱས་འབྲིང་བསྡུས་གསུམ་ལོ་ལྟར་འབུམ་དག་སྒྲོག འབྲི་
ལུགས་བསང་གསོལ་རྒྱས་པ། ཨ་ཕྱིའི་ཚོགས་བརྒྱ། ཟླ་བ་དང་པོའི་ཚེས་བཅོ་
ལྔ་དང་ཟླ་བ་བདུན་པའི་ཚེས་བཅོ་ལྔ་གཉིས་ལ་མཚན་རྒྱུན་བཅས་ཆག་མེད་
བཅས་ཡིན།
332



༄༅།།བསྐང་བཤག་ཁག
དཀར་གཞུད་བསྐད་བཤག འགོམ་ལེང་དྲུག་གི་ནང་ཚན་དཀར་གཞུང་
གི་ཞི་ཁྲོ་ཞེས་སྙན་པའི་གྲགས་པ་ཆེ་བ་འདི་ཉིད་ལོ་རྒྱུས་ཡུན་རིང་ལྡན་ཞིང་མི་
ཐོག་དྲུག་བདུན་ཙམ་ཕྱིན། སྔོན་དུས་སུ་འགོམ་དགོན་ནས་བླ་སྤྲུལ་དང་འདུས་
གྲྭ་འགའ་ཕེབས་ནས་ཚུགས་པ་དང༌། དེ་རྗེས་ཉེ་རབས་སུ་གྲགས་ཅན་དབུ་
མཛད་རྣམས་ཀྱི་ཡབ་ཡུལ་ཡིན་པས། གྲུབ་དབང་དབུ་བཟོད་པ་རིན་པོ་ཆེ་
དང་། དབུ་དཀོན་མཆོག་འོད་སྲུང་། དབུ་དཀོན་མཆོག་ཐབས་མཁས། དབུ་
དཀོན་མཆོག་ལྷ་སྲུང་སོགས་རང་དགོན་དུ་འདུས་པ་བཅུ་གཉིས་ཙམ་མཆིས་
པས། སྔར་ལས་ལྷག་པའི་སྒོ་ནས་བསྐང་བཤག་ཟབ་རྒྱས་ངང་ཉིན་བདུན་དང༌
དེའི་རིང་ཨ་ཕྱིའི་བསྐང་བ་བརྒྱ་ཚར། ནགས་ལྷ་སྟོང་ཚར། འཁྲུག་བསྐང་བརྒྱ་
ཚར། མཇུག་ ཏུ་ བསྐང་བཤག་ བཀའ་དབང་། བསང་གསོལ་དང་དགྲ་ལྷ་
དཔའ་སྟོད། གཏོར་འབུལ། གཡང་སྐྱོབས། འབུམ་དག་སྒྲོག དུས་འཁྲུག་
གི་སྐབས་སུ་དགྲ་བཅོས་དང་དགྲ་འོབ་བཅས་བྱ། དེའི་ཉེར་མཁོའི་ཡོ་ཆས་ཆ་
ཚང་བཅས་ཡོད། རིག་གསར་སྐབས་སྤྱི་ལྟར་ཉམས་གུད་དུ་ཕྱིན། དེ་རྗེས་སྤྱི་
ལོ་༡༩༨༥ ཤིང་གླང་ལོ་གྲོང་ཚོའི་འགོ་ཁྲིད་གཙོས་བསྐང་བཤག་སྐྱར་གསོ་བྱ་
བར་དབུ་བསྟན་པ་དར་རྒྱས་ལ་བཀའ་འདྲི་ཞུས། དབུ་མཛད་ནས་འགོམ་སྡེ་
དུད་ཡོངས་དང་དད་ལྡན་རྣམ་བསྡུས་པས་བསྐང་བཤག་བསྐྱར་གསོ་ཞུ་རྒྱུའི་
གྲོས་མཐུན། རི་དབང་རིན་པོ་ཆེ་ཞི་ཁྲོའི་དབུ་བཞུགས་དང་བཀའ་དབང་དང་
བཀའ་ཁྲིད་རྒྱས་པ་ཐེངས་གསུམ་ཙམ་གནང་མྱོང་ཡོད། ལོ་དེར་སོག་རུ་དབུ་
མཛད་ལྷ་ སྲུང་ མཆོག་ གི་རྡོར་ སློབ་ མཛད་ནས་འདོན་ཆོག་རྣམས་སྔར་ལྟར་
333



ཉམས་གསོ་ཐུབ། ཚོགས་པ་གང་ཕེབས་ཀྱིས་འབུལ་ཚན་གང་ཡང་མི་ལེན་བར་
ལོ་ལྟར་ཡོངས་སྒོ་རྣམས་དེར་དགོས་མཁོའི་ཉེར་སྤྱད་ཉོས་ནས་ད་ལྟ་ཚོགས་གུར་
ཆེ་ཆུང་ལྔ་དང༌། དཀྱིལ་འཁོར་ཡོ་ཆས་ཆ་ཚང་ཡོད་ལ་རྗེས་སུ་བསྐང་བཤག་ལྷ་
ཁང་བཞེངས་རྒྱུའི་གྲ་སྒྲིག་བྱེད་བཞིན་ཡོད།
འོམ་མཐའི་ཞི་ཁྲོ། འོམ་མཐའི་རྐྱེན་པ་བརྒྱ་དཔོན་འགྲོ་འདུལ་བཞུགས་
སྐབས། འབྲོང་པའི་བར་སྤྲུལ་ཞེས་པས་གཡག་ཕོ་བཅུ་གསུམ་གཏོང་རྩ་བཞག་
ནས་སྦྲ་གུར་དུ་ལོ་ལྟར་ཟིས་རུ་དོན་ལྡན་གཙོས་སྔགས་པ་བཞིས་ཀར་གླིང་ཞི་ཁྲོ་
ཚུགས། དེ་རྗེས་སུ་སྐྱེན་པ་བླ་མ་སྐར་མ་བསྟན་འཛིན། ཟིས་རུ་སྔགས་ཆུང་།
ཟིས་རུ་མཁན་པོ་དར་ཆུང་། སྤྲིན་དཀར་དཀའ་བཅས་ནས་འབྲི་ལུགས་ཡང་
ཟབ་ཀྱི་སྒོར་ནས་ཚུགས། དེ་སྐབས་མགར་བ་དབུ་མཛད་བཞུགས་སྐབས་ཡིན།
དེ་རྗེས་ཆོས་དད་རང་མོས་བྱུང་ནས། སྐྱེན་པ་བསྟན་ཆེན་གྱིས་འོམ་མཐའི་ཞི་
ཁྲོ་གསོ་བའི་རེ་བསྐུལ་ལྟར་གཅིག་མཐུན་བྱུང༌། སྤྱི་ལོ་ ༡༩༩༡ལྕགས་འབྲུག་
ལོར་གྲུབ་དབང་ནམ་མཁའ་རྡོ་རྗེས་ཞི་ཁྲོ་ཁང་ས་ཆོག་མཛད། དེའི་ཕྱི་ལོ་ལྷ་
ཁང་ཀ་བ་བཞི་གྲུབ་ནས་ཟླ་བདུན་པའི་ཚེས་༢ ༡ལ་ཞི་ཁྲོ་ཕུལ་བས་ལོ་ལྟར་དུས་
མཆོད་གཏན་འཁེལ་མཛད། ཚོགས་བཞུགས་རྣལ་འབྱོར་པ། གཙོ་བོ་སངས་
རྒྱས་ཡེ་ཤེས། བསོད་ནམས་གྲགས་པ། ཚེ་རིང་དར། བསྟན་པ་ཡར་འཕེལ།
ཚེ་རིང་བསྟན་པ་བཅས་བཞུགས། སྐུ་རྟེན་དུ་ཐུབ་པའི་གོས་སྐུ། གསུང་རྟེན་
རྒྱལ་བའི་བཀའ་འགྱུར། ཐུགས་རྟེན་དུ་གྲུབ་དབང་ནམ་མཁའ་རྡོ་རྗེའི་གདུང་
རྟེན་བཅས་བཞུགས།
འོམཡག་དང་ལྷ་བྲག་དཀར་པོའི་གནས་རི། འོམ་ཡག་ལྷ་བྲག་དཀར་
པོའི་ཤར་དུ་ལྕམ་ལུང་རྫ་རྒན་སྨན་གྱི་རི། ལྷོར་སྤྱང་ཀི་ཟལ་མོ་སྨན་གྱི་རི། ནུབ་
ཟིས་ཚང་རྫ་སྐྱ་སྨན་གྱི་རི། བྱང་འབོ་རྔ་གཡུ་འཕུ་སྨན་གྱི་རི་བཅས་སྨན་རི་བཞི་
དང་། ཤར་ན་ཁ་ཚ་ཆུ་ཁྲུས་ཀྱི་སྒོ། ལྷོར་ཚ་སྒམ་ཚ་ཆུ་ཁྲུས་ཀྱི་སྒོ། ནུབ་གྲོགས་
334



གི་ཚ་ཆུ་ཁྲུས་ཀྱི་སྒོ་དང་ཀླུ་ཡི་སྒྱེད་པུ་རང་བྱུང་། བྱང་དུ་གཏེར་བུམ་ཁྲུས་ཀྱི་སྒོ་
བཅས་བཞི། འོམ་ཡག་རི་རྒན་ལ་གཡུ་ཡི་མཚོ་མོ་དང་། དེ་ལ་གནས་པ་གསེར་
ཉ་གཉིས་ཀྱི་མཇུག་མ་ལས་བྱང་ཤག་གི་ཚ་ཆུ། ལྷོར་འོམ་གྱི་ཚ་ཆུ་བཅས་རང་
བྱུང་ངོ་མཚར་ཆེ་ཞིང་འབྱུང་བཞིའི་ནུས་པ་ཆེ་བའི་གནས་མཆོག་ཞིག་ཡིན། །
གནའ་སྔ་མོར་གནས་རི་ཡིན་པར་ཞལ་རྒྱུན་དུ། གཏེར་གནས་འོམ་ཡག་ཁམ་པ།
རྒྱལ་པོ་ཁྲི་ལ་བཞུགས་འདྲ། ནང་དུ་གཡུ་ཡི་མཚོ་མོ། མཚོ་ལ་མཚོ་རྔ་གཉིས་
གཉིས། གཏེར་སྒོ་ཨ་སྒོ་བྲག་སྒོ། གཏེར་བདག་གྲོ་བུ་རྣམ་དག གཏེར་བསྲུང་
ལྷ་བྲག་དཀར་པོ། བྲག་དཀར་གྲྭ་ཚང་ལྔ་བརྒྱ། ཆུ་ལེན་བཀྲ་ཤིས་དོན་གྲུབ།
མུ་ནམ་གཅོད་རྒན་ཁེར་འདུག བླ་རི་བན་དེ་སྤུན་བདུན། སྲས་མོ་ཆུ་གྲོང་
དཀར་པོ། སྲས་པོ་ཤམ་བུ་རྒྱ་ཡུ། ཞེས་ཟེར་སྲོལ་ཡོད། དེ་མིན་འཕགས་ཡུལ་
ནས་འཕུར་བའི་བྱ་ཤང་པ་དང་། ལྷོ་ཕྱོགས་བྲག་དཀར་རྒྱབ་ངོས་སུ་རྟགས་
བརྒྱད་དང་སྣ་བདུན་ལྷ་སྐུ་སོགས་མང་། ཤར་ངོས་བར་དོའི་འཕྲང་དང་ཐར་
བའི་སྐམ་ས། ཨ་འཕུའི་གསེར་རྔ་དང་དམ་ཅན་གསང་རྡོར། ཆུ་ལེན་ཕ་བོང་
སྟེང་དང་ཞོ་འཚེར་ དུ་ གཡག་གི་རྨིག་རྗེས། མཛོད་ནག་བྲག་ ལ་ ཕྱག་ རྗེས།
འོམ་ཡག་བྲག་དཀར་རྔ་བརྡུངས་ནས་དུས་བཟང་ལ་རྔ་སྒྲ་དང་། བྲག་མིག་
ཞིག་ལ་རྡོ་འཕང་ན་རྒྱ་མཚོའི་ནང་དུ་ལྷུང་བའི་སྐད་དང་། དེ་མཚུངས་ཤར་གྱི་
བྲག་མིག་ནས་ཟངས་སྐད་གྲགས། རི་དབང་དཀོན་མཆོག་འཇིག་བྲལ་མཆོག་
ཕེབས་པས་གནས་དང་རང་བྱུང་འགའ་གཏན་དུ་ཕབས་པར་གསུངས། བོད་
རབ་བྱུང་བཅུ་བཞིའི་ནང་ གནས་ འདིར་ ཁམས་ནས་ གཅོད་སྨྱོན་ སྒོམ་ཆེན་
ཕེབས་ནས། ཤག་ཉིན་ལུང་པདྨའི་ཟེའུ་འབྲུར་དགོན་པ་ཆགས་པ་དང་། འོམ་
ཡག་གནས་རི་ཡིན་པར་ལུང་བསྟན་ཞེས་གྲགས། བླ་རི་དམརེ་སྒམ་དུ་བཞུགས་
པས་ད་ལྟ་གཅོད་སྨྱོན་བྲག་ཕུག་ཟེར། རྫ་དམར་ཆོས་རྗེ་མཆོག་གིས་འོམ་ལྷ་
བྲག་དཀར་པོ་གནས་སྒོ་འབྱེད་པར་ཕེབས་ཀྱང་། རྟེན་འབྲེལ་མ་འགྲིག དེ་
335



རྗེས་འབྲོང་པའི་བར་སྤྲུལ་མཆོག་འོམ་ལྷ་བྲག་གནས་སྒོ་ཕྱེ་བར་གྲགས། སོག་གུ་
གུས་འོམ་ཡག་བསང་མཆོད་རྒྱས་པ་མཛད། སྤྱི་ལོ་ ༡༩༩ ༡གྲུབ་དབང་ནམ་
མཁའ་རྡོ་རྗེ་མཆོག་གིས་ཚ་སྒམ་ནས་སྤྱན་རས་གཟིགས་ཀྱི་སྐུ་གཏེར་ནས་བཞེས།
གནས་འདིའི་བྲག་ཚོ་འདི་མཚན་བརྒྱད་ཡིན་པ་དང༌། རྒྱབ་ལོག་བྲག་སུན་དེ་
སེང་གདོང་དབུ་སྐྲ་ཞེས་པ་ནས་རྡོ་རྗེ་ཞིག་ཁྲོམ་གཏེར་དུ་བཞེས། དགོན་བླ་རི་
དབང་དཀོན་མཆོག་བསྟན་འཛིན་འོམ་མཐར་སྔ་ཕྱིར་ཐེངས་གསུམ་ཙམ་ཕེབས་
ནས་འོམ་བསང་མཛད། འོམ་སྤྲིན་རྒན་གྱི་བྲག་འདི་བདེ་མཆོག་ཡབ་ཡུམ་དང་།
འོམ་གྱི་གནས་རི་བདེ་མཆོག་གི་ཕོ་བྲང་ཡིན་པར་གསུངས་ནས། དེ་མིན་ཁྲུས་
གསོལ་དང་གཏེར་བུམ་བཅས་ཕུགྲེ་བ་དང་དབང་ཆོས་གང་ཟབ་གནང་ནས་
བྱིན་རླབས། །
སེབ་བཀྲ་བསྐང་བཤག སེབ་བཀྲ་ཆུ་འགོ་གོང་དུ་སྤྱི་ལོ་ ༡༩༩༠ ལྕགས་
རྟ་ལོ་དབྱར་དུས་ནས་བཟུང་། བསྐང་བཤག་རྒྱུན་ཚོགས་དབུ་ཚུགས། བསྐང་
བཤག་ ཉིན་ བདུན་ དང་། བསང་ གསོལ་ གཏོར་ འབུལ། བསྙུང་ གནས།
གཏོར་མ་འབུམ་བཅས་ལོ་ལྟར་ཚུགས་པས་གཙོ་བོ་སྦྱིན་བདག་བརྒྱད་ཅུ་དང་།
འབྲེལ་ཡོད་དུད་གྲངས་བརྒྱ་དང་ལྔ་བཅུ་ལྷག་བཅས་ཡོད།
རྒནསྣེབསྐད་བཤག་ལྷ་ཁང་། འགོམ་ལེང་དྲུག་ལས་ཉང་ཁུ་གཞུང་རྒན་
སྣེ་གྲོང་གི་བསྐང་བཤག་ནི་དང་པོ། སྤྱི་ལོ་༡༩༨༨ས་འབྲུག་ལོ་དབུ་བསྟན་པ་
དར་རྒྱས་ཀྱིས་བསྐུལ་སློང་དང་། གྲུབ་དབང་དཀོན་མཆོག་ཆོས་བཟང་རིན་པོ་
ཆེ་རྒན་སྣེ་རུ་དད་ལྡན་འགས་གདན་ཞུས་སྐབས་བཀའ་འདྲི་ཞུས་པས། འོ་
བསྐང་བཤག་ཚུགས་ ན་ ཤིན་ ཏུ་ ལེགས་ གསུངས་ ནས་ ཕན་ ཡོན་ དང་ སྔགས་
བརྗོད་མཛད། ཚོགས་གུར་ཉོ་བྱེད་སྒོར་དྲུག་བརྒྱ་གནང་། དེ་མིན་དུད་རེ་
ནས་ཚར་རུ་སོགས་གང་འབྱོར་རེ་བཅས་ཀྱིས་ཚོགས་གུར་ཉོས། དབུ་བསྟན་པ་
དར་རྒྱས་མཆོག་གིས་བསྐང་བཤག་ཀྱི་ཙག་གདུགས་དང་དཀྱིལ་འཁོར་བཅས་
336



བཞེངས། སྤྱི་ལོ་ ༡༩༨༩ས་སྦྲུལ་ལོ་དབྱར་དུས་སུ་རི་དབང་རིན་པོ་ཆེ་དབུ་
བཞུགས་དང་རྒན་སྣེ་གྲོང་གི་དགེ་མདུན་དང་བཅས་ནས་བསྐང་བཤག་རྒྱུན་
ཚོགས་ཉིན་བདུན་ཚོགས། རིན་པོ་ཆེ་ནས་གཟིམ་ཆུང་གི་ཀ་འཕེན་དང་ཕྱེ་ཕུར་
སོགས་བཤམས་ནས་རྟེན་འབྲེལ་བཟང་གསུངས། རི་དབང་རིན་པོ་ཆེའི་ཕྱག་
གནང་། རྒྱ་གླིང་ཆ་གཅིག་དང་། ཞི་ཁྲོའི་ཙག་གདུགས་བཟོ་རྒྱུར་ཞལ་བཀོད་
མཛད། བསྐང་བཤག་ཚུགས་རིང་ཨ་ཕྱི་བརྒྱ་ཚར་དང་། ནགས་ལྷ་སྟོང་ཚར།
འཁྲུག་བསྐང་ བརྒྱ་ ཚར། མཇུག་ ཏུ་ བཀའ་ དབང་ ཡང་ གནང༌ སྲོལ་ དང་།
བསང་གསོལ་གཏོར་འབུལ་རྟ་རྒྱུག འབུམ་རྒྱས་འབྲིང་བསྡུས་གསུམ་དང༌།
བཛྲ་མཚན་རྒྱུན་བཅས་ཡིན། སྤྱི་ལོ་ ༡༩༩༤ ཤིང་ཕག་ལོ་སྲི་ཟློག་མཆོད་རྟེན་
བཞེངས། སྤྱི་ལོ་༢༠༠ ༡ལྕགས་སྦྲུལ་ལོ་འགྲོ་འདུལ་རིན་པོ་ཆེ་ནས་སྨྱུང་གནས་
བཙུགས། ཆུ་ལུག་ལོར་བཀའ་འགྱུར་དག་ཀློག་གསུམ། སྤྱི་ལོ་༢༠ ༠ ༥ ཤིང་བྱ་
ལོ་བསྐང་བཤག་ཁང་ངམ་སྨྱུང་གནས་ལྷ་ཁང་དང་མཆོད་རྟེན་འགའ་བཞེངས་
སྐབས། གཙོ་བོ་འགན་འགྲོ་འདུལ་རིན་པོ་ཆེ་ནས་མཛད། དེ་མིན་རྟེན་རྒྱལ།
ལྷ་སྲུང་། བཀྲ་ནོར། ནོར་རྡོ་བཅས་ཡིན། ཐབ་ཚང་། གཉེར་ཚང་། ཚོགས་
ཆེན་ཁང་། ལྷ་ཁང་དང་། གཟིམ་ཆུང་། ལྕགས་རི་བཅས་བཞེངས། སྐུ་རྟེན་
གཙོ་བོ་སྐྱོབ་པ་འཇིག་རྟེན་མགོན་པོའི་ལི་སྐུ་དང་། གྲུབ་དབང་དཀོན་མཆོག་
ཆོས་བཟང་གི་ཕྱག་གནང་ཐུབ་པའི་གསེར་སྐུ་དང་དེ་མིན་ཁ་ཤས། གསུང་རྟེན་
འབུམ་རྒྱས་འབྲིང་བསྡུས་གསུམ་བཅས་བཞུགས།
རྒནསྣེ་ཚཡོག ཤག་ཉང་ཁུ་གཞུང་རྒན་སྣེ་ནས་ཡར་ཙམ་ཕྱིན་པས་བྲག་
དཀར་གྱི་ལྷུན་པོ་མང་པོ་ཐོ་རེར་མཐོང་། གནས་འདིར་གླིང་སྒྲུང་དང་འབྲེལ་
བའི་རང་བྱུང་གི་བཀོད་པ་ཞིག་ཡིན། རི་མ་ཐང་དེར་དཔའ་རྒྱ་ཚའི་རྟ་ལྕག་
གིས་གཏེར་ན་བཏོན་པའི་སྒྲུབ་ཆུ་ངོ་མཚར་བ་དང༌། དེ་མིན་སྨྱུག་བཟོ་ལ་གླིང་
གི་དཔའ་རྟུལ་ཞེས་རྟ་དམག་གི་དབྱིབས་ཅན། སྲུ་འབྲུག་མོ་དང་དཔའ་སྒ་བདེ་
337



གཉིས་གབ་མཐུན་བྱེད་པས་གེ་སར་གྱིས་སྒ་བདེའི་གསང་རྡོར་གྲིས་བཅད་པའི་
དུམ་བུ་གསུམ་དང་། འབྲུག་མོའི་ནུ་མ་ཞེས་ནུ་ཁུང་ནས་མར་ཁུ་ཐོན། དེའི་
ཟུར་དུ་ཆོས་རྗེའི་ཞབས་རྗེས། བྲག་ངོས་ལ་དཔལ་ལྷ་མོ་རང་བྱོན། ལྷ་རྟ་རྐྱང་
བུའི་ཞབས་རྗེས་དང་སྟོད་ཕུར། འབྲུ་སྒ་བདེའི་རྩམ་ཁུག སྲུ་འབྲུག་མོའི་ཆང་
ཟོམ་ཞེས་བྲག་ཟོམ་དང་འདྲ་བའི་སྟེང་ནས་ཆུ་ཚན་ཁོལ་བ། འབྲུག་མོའི་བྷ་ག།
རི་དབང་རིན་པོ་ཆེའི་གཟིགས་སྣང་ཚེ་ལྷ་རྣམས་གསུམ། ཆེ་དུར་དང་ཆུང་དུར།
ཅུ་གང་། ཆུ་གྷི་ཝཾ། མཚམས་ལྡིས་བྲག་ལ་མཚམས་ཁང་། བྲག་ལོག་ཏུ་ཡིག་
དྲུག་དང་ཨ་རང་བྱོན་སོགས་མང་། ཚ་འགག་མར་ནང་ལ་རང་བྱུང་ཆུ་ཚན་
དང་། གེ་སར་ཞབས་རྗེས། བྲག་ལ་ཁྱི་སོགས་རྗེས་འདྲ་མིན་སྣ་ཚོགས། ནོར་
ལུག་སྨྱོ་ནད་བཅོད་པའི་བྲག ཚ་ཡོག་སྔགས་པ་སྤུན་གསུམ་ཞེས་ཚེས་བཟང་ལ་
རྔ་སྒྲ་ཐོས་ཀྱི་ཡོད། སྲུ་འབྲུག་མོའི་མགོ་སྐྲའི་རྩི་ལི་ཞེས་རྔ་པ་རིས་རྩེ་ནས་གཞུང་
བར་དང༌། ཚ་ཟམ་འོག་ནས་ཚ་ཆུ་འགྲོ་བ་ཁྱད་འཚར། དེའི་ཕར་རུ་སྤང་སྟེང་
སུ་སྤྲེལ་ལོ་ལ་སྨྱུག་མ་ཚར། གསེར་སྡེར་དུ་འབྲུག་མོའི་གཡུ་སྦྲ་ཞེས་བྲག་ཁུག་རྟ་
ནོར་མང་པོ་ཤོང༌། འབྲུག་མོའི་སྒྱེད་པུ་ཞེས་བྲག་རྩི་མེ་ཡི་རྣམ་ལ་ཅན་དང༌།
དེའི་ཟུར་དུ་ཐབ་ཆས་དང་ལྕི་བའི་ཚུལ་འབྲུག་མོའི་སྨན་ཁུག་ཞེས་ཅོང་ཞི་དེས་
ནད་རིགས་ འཇོམས་ ཞེས་ ཀུན་ གྱི་ ལེན། དེ་ མིན་ འབྲུག་ མོའི་ སླེ་ པོ་ དང༌།
འབྲུག་མོའི་བསུས་ཞལ་ལམ་དགེ་བསྙེན་བསུས་ཞལ་ཞེས་སྤང་སྦུག་གཏིང་རིང་།
གཡོན་རི་བྲག་གདོང་ཞེས་ཟླ་བ་བདུན་པར་རྫ་སྐོར་དུ་ནོར་ལུག་བཅས་འདེད།
ཕྱི་ལྟར་ངོ་མཚར་བཀོད་པ་དུ་མ་དང་ལྡན་ཞིང༌། ནང་དུ་ནོར་བུ་དབྱེག་གིས་
ཁེངས་བའི་ལུང་པ་འདི་ལྟ་བུ་རྣམས་དགོས་འདོད་འབྱུང་བའི་ནོར་བུ་ལྟ་བུ་ཡིན་
པས་ཀུན་གྱིས་བསྲུང་བསྐྱོབ་བྱ་རྒྱུ་ནི་འགན་བབས་ཡིན། །
338



༄༅།།མཆོད་རྟེན་ཁག
ཀ་མདོའི་མཆོད་རྟེན། ས་མལ་འདིར་སྔར་དུས་སུ་དགོན་གྱི་དུར་ཁྲོད་
ཡིན་ཞིང་། རབ་བྱུང་བཅུ་གཅིག་པའི་དུས་འགོ་ཙམ་དེར་གྲུབ་ཐོབ་རིན་པོ་ཆེ་
ཞེས་པའི་གདུང་རྟེན་བཞེངས་པ་ཡིན། ནགས་ཤོད་དུ་ཕྱི་བའི་འགོ་ནད་དྲག་པོ་
ཞིག་བྱུང་བས་ཁོང་གིས་བཞེས་ནས་ཆད། སྤྱི་ལོ་༡༩༩༥ ཤིང་ཕག་ལོ་ཟླ་༦ཚེས་
༤ཉམས་གསོ་ཞུ་སྐབས་སྐུ་གདུང་གི་དུམ་བུ་འགའ་ཐོན། རི་དབང་རིན་པོ་ཆེས་
གནས་འདི་རྩ་ཆེན་ཡིན་པ་དང་། ས་བཅུད་སོགས་ཕན་ཐོག་ཆེ་ལུགས་གསུངས་
པའི་ཀུན་སློང་ལ་རྟེན་ནས། དབུ་ཆོས་བཟང་གིས་ས་འདུལ་མཛད། དབུ་ཚུལ་
ཁྲིམས་ནས་མཁན་པོའི་གཙོ་བོ་དང་ཀ་མདོ་མཁན་ཆེན་གྱིས་འགན་ཁུར་ནས་ད་
ལྟ་དབྱེན་འདུམ་མཆོད་རྟེན་འདི་བཞེངས་ཐུབ། ཀ་མདོ་གྲོང་ནས་ལོ་ལྟར་
དབྱར་འབུམ་དང་བསང་གསོལ་རྒྱས་པ་བཅས་པའི་སྲོལ་གཏོད་ནས་ཆག་མེད་
མཆིས་སོ།
སདམར་མར་གྲོང་གི་མཆོད་རྟེན། སྤྱི་ལོ་ ༢༠༠ ༢ ཆུ་རྟ་ལོ་ཟླ་བ་གཉིས་
པའི་ཚེས་གསུམ་ལ་དཔལ་འབྲི་གུང་བཀའ་བརྒྱུད་པའི་ཆོས་སྡེ་འགོམ་དགོན་
ཆོས་འཁོར་བྱམས་པ་གླིང་དགོན་པའི་ཁྲིད་དཔོན་བསྟན་འཛིན་འགྲོ་འདུལ།
ཁྲིད་དཔོན་སངས་རྒྱས་བརྩོན་འགྲུས། དབུ་དཀོན་མཆོག་ཚུལ་ཁྲིམས་བཅས་
པའི་དགེ་འདུས་བཞི་སྡེ་ནས། དཔལ་འཁོར་ལོ་བདེ་མཆོག་གི་སྒོ་ནས་ས་ཆོག་
དང་ལྟོ་འཕྱེ་ལེགས་པར་བརྟག་ནས་བཞེངས། གཟུངས་བཞུགས་ཆེས་ཕུན་
སུམ་ཚོགས་པས་དཀར་ཆག་ལོགས་སུ་གསལ། སྦྱིན་བདག་གཙོ་བོ་འགོམ་ཇག་
པ་སྐྱ་བདུན་གི་ནང་གསལ་སྐྱེན་པ་བུ་ཡི་ཐོག་སྡུག་གི་རྒྱུད་པ་སྐྱེན་པ་གྲགས་པ་
339



མཆོག་ནས་གང་དགོས་གཙོ་བོ་གནང་བ་དང༌། རྒྱ་ཆེའི་དད་ལྡན་མང་ཚོགས་
རྣམས་ཀྱིས་རྒྱབ་སྐྱོར་གང་ཟབ་ཞུས་ནས་ཟླ་བ་གསུམ་པའི་ཚེས་བཅོ་བརྒྱད་ལ་
རང་དགོན་པའི་འདུས་པ་རྒྱ་མཚོ་ནས་དགོངས་པ་ཡང་ཟབ་ཀྱི་སྒོ་ནས་རབ་
གནས་ལེགས་པར་གྲུབ། གནས་འདིར་སྤྲིན་དཔའ་བོའི་མཁར་ཤུལ་འདབ་ཏུ་
གནས་ཤིང་ས་བཅད་ཕུན་སུམ་ཚོགས།།
སདམར་ཡར་གྲོང་གི་མཆོད་རྟེན། རྦ་ཁ་གསེར་ཉ་ཞེས་སྔར་ཞིང་ཁས་
གང་ཞིང་འགྲོ་ལམ་གྱི་ཟུར་དུ་གནས་པ། འབུམ་པ་ནག་རོང་ནི་བ་ལག་འབུམ་
པའི་ཐུགས་ཀྱི་གནས་མཆོག་ཡིན་ཡང་ད་ལྟ་ ཤང་སྲིད་གཞུང་གི་ས་མལ་དེར་
མཆིས། དེའི་རྟེན་ཚབ་དུ་སྤྱི་ལོ་༢༠༠༦ཤིང་ཁྱི་ལོ་ཟླ་བ་དྲུག་པའི་ཚེས་བཅོ་ལྔ་
ལ། ཆོས་འཁོར་བྱམས་པ་གླིང་གི་ཁྲིད་དཔོན་བསྟན་འཛིན་འགྲོ་འདུལ་མཆོག་
དང་། དབུ་མཐར་ཕྱིན། བསྟན་འཛིན་ཤེས་རབ། དབུ་ཆོས་དབྱིངས་བཅས་
ནས་དཔལ་འཁོར་ལོ་བདེ་མཆོག་གི་སྒོ་ནས་ས་ཆོག་དང་ལྟོ་འཕྱེ་ལེགས་པར་
རྟགས་ནས་ ཐིག་འདབ། ཅུང་ཟད་ལས་ ཀྱིས་ རྐྱེན་ པས་ མ་གྲུབ། དེ་རྗེས་
གཟུངས་བཞུགས་ནི་བཀའ་བསྟན་དང་འབྲི་གུང་ཆོས་མཛོད་ཆེན་མོ། མ་ཎི་
དུང་ཕྱུར་གསུམ་དང་། བཛྲ་དུང༌ གཅིག ཡིག་ བརྒྱ་ སོགས་ ཤིན་ ཏུ་ མང་།
བུམ་སྒོར་ཚེ་དཔག་མེད། ཕྱོགས་བཞིར་རྡོ་རིང་སེང་གེ་བཅས་ལེགས་པར་གྲུབ་
པ་དང་སྔོན་འབུམ་པ་ནག་རོང་ཚུར་ཨར་ཆོག་ཞུས་ནས་དཔལ་འཁོར་ལོ་བདེ་
མཆོག་གི་སྒོ་ནས་རབ་གནས་ལེགས་པར་མཛད།
བལག་འབུམ་ཆུད་དཀར་རིལ། མཆོད་རྟེན་འདིའི་ཐིག་རྩ་འབུམ་པ་
་རང་ཡིན་ཞིང༌། འབུམ་པའི་གསུང་གི་མཆོད་རྟེན་ཡིན་ཞེས་གྲགས། སྤྱི་ལོ་
༡༩༩༥ ཤིང་ཕག་ལོར་བ་ལག་གྲོང་གི་རེ་མོས་ལྟར་འགོ་ཁྲིད་ཚེ་རིང་རྒྱལ་བསྟན་
ནས་དབུ་ཆོས་བཟང་ལ་ཞུས་པས། འོ་མཆོད་རྟེན་གསར་པ་བཞེངས་པ་ལས་
རྙིང་པ་གཅིག་ཉམས་གསོ་ཞུས་ན་ལེགས་གསུངས་ནས་དངུལ་དང་བཀའ་སློབ་
340



བསྩལ། དབུ་དཀོན་མཆོག་ཚུལ་ཁྲིམས་ནས་མཁན་པོ་མཛད། མཆོད་རྟེན་
དང་ཁང་བརྩེགས་མཆོད་རྟེན་ཡང་གྲུབ། དུས་ཚེས་དགེ་བར་དབུ་ཆོས་བཟང་
མཆོག་གཙོ་ བཞུགས་ ཐོག་ རབ་ གནས་ ལེགས་ པར་ གྲུབ་ པས། ཆུ་ ལོག་ གི་
འཇིགས་པ་དང་ནད་པ་ཡང་ནད་ལས་གྲོལ་ཞིང་དགེ་མཚན་བཟང་། །
ཝགཏའི་མཆོད་རྟེན། སྔོན་ས་མལ་འདིར་ཚ་ཁང་ཞིག་ཡོད་པའི་གྲུབ་
དབང་དཀོན་མཆོག་ཆོས་བཟང་མཆོག་གི་ཐུགས་དགོངས་ལྟར། ཁོང་གི་ས་
འདུལ་མཛད་ནས་དབུ་ཚུལ་ཁྲིམས་ཀྱིས་མཁན་པོ་མཛད། ལྷ་བབས་དུས་ཆེན་
ལ་རྗེ་ཉིད་ཀྱི་གཙོས་པས་ རབ་ གནས་ མཛད། ལྕགས་འབྲུག་ལོ་ ཁང་རྩེགས་
མཆོད་རྟེན་དང༌། ༢༠༠ ༢ ཆུ་རྟ་ལོ་མཆོད་རྟེན་ཆ་བརྒྱད་བཅས་བཞེངས་ནས་
གསེར་ཟངས་གི་ཏོག་དང་བཅུ་གསུམ་འཁོར་ལོ་བཅས་གྲུབ། །
གཉགས་མདོའི་མཆོད་རྟེན། གནས་འདིར་སྔོན་མཆོད་རྟེན་ཞིག་ཡོད་པ་
དང་ཉི་གྲགས་ཀྱིས་ས་གནད་མཆོད་རྟེན་གྱི་གྲལ་དུ་བགྲང་འདུག་ཀྱང་། མཆོད་
རྟེན་རྙིང་པའི་སྲོག་ཤིང་གི་ནང་དུ་གཟུངས་བཞུགས་བླ་རྒྱུད་དང་བཅས་པ་འབྲི་
ལུགས་ཆ་ཚང་དང་། ལྷག་ཏུ་སྐྱབས་མགོན་ཞི་བའི་བློ་གྲོས་མཆོག་གི་མཚན་
སྔགས་མང་པོ་ སྣང་བས། གང་ཡིན་ ཐེ་ཚོམ་མི་དགོས། ཁ་ ཅིག་ གིས་ ཉག་
མདོར་ཚེས་བཅུ་ལྷ་ཁང་ཞིག་བཞེངས་བར་བཤད་ཀྱང་། ད་ལྟ་ཤུལ་ཙམ་ཡང་
མཐོང་རྒྱུ་མེད་པས་སྔོན་ནས་མ་བྱུང་བ་འདྲ་སྙམ། དེ་ནས་ཉམས་གསོ་ནི་སྤྱི་ལོ་
༡༩༨༨ ས་འབྲུག་ལོར་ལྷ་བབས་དུས་ཆེན་ཉིན་དབུ་ཚུལ་ ཁྲིམས་ གཙོས་ ཨར་
ཆོག་དང་མཁན་པོ་མཛད། གྲོང་པའི་འགོ་ཁྲིད་གཉིས་ཀྱི་ཐུགས་འགན་འོག་
གྲུབ་དབང་དཀོན་མཆོག་ཆོས་བཟང་གཙོས་གྲྭ་བཅུས་གཟུངས་སྒྲུབ་དང༌། ས་
སྦྲུལ་ལོ་དབུ་ལྷ་སྲུང་གཙོས་དགེ་སློང་བཞི་སྡེ་ནས་རབ་གནས་མཛད། ལྕགས་རྟ་
ལོར་ཁང་བུ་བརྩེགས་པའི་མཆོད་རྟེན་བཞེངས། ལོ་ལྟར་བསང་གསོལ་ཆག་
མེད་བཅས་སོ།
341



༄༅།།མཇུག་གི་སྦྱར་བྱང་།
རྣམ་མང་སྔོན་བྱོན་ལོ་རྒྱུས་ཤེལ་གྱི་ཕྲེང་།
རྣམ་མང་ཡི་གེའི་རིས་སུ་སྟར་བ་ལ།།
རྣམ་མང་མཁྱེན་རབ་ས་རུ་མ་འཁོད་པས།
རྣམ་མང་ར་རིས་སྒྲིབ་པར་བཟོད་པར་གསོལ།
འོན་ཀྱང་ལྷག་བསམ་རབ་དཀར་ཚིགས་ཀྱི་ཕྲེང་།
ཕྲེང་སྟར་རྒྱུད་པའི་མེས་པོའི་མཛད་རྣམ་བཟང་།
བཟང་པོའི་ལམ་ནས་དྲང་བདེན་གནས་པའི་སྲོལ།
སྲོལ་བཟང་མི་ཉམས་ཕྱི་རབས་མིག་ལྟོས་བཟང་།
དགེ་བ་འདིས་མཚོན་འཁོར་འདས་དུས་གསུམ་དང་།
དགེ་བ་བླ་མེད་ཡོད་པའི་དགེ་བ་འདིས།
བདེ་བས་སྐྱོང་མཁས་མ་གྱུར་འགྲོ་བ་རྣམས། །
བདེ་ནས་བདེ་བར་བྱང་ཆུབ་འཐོབ་ཕྱིར་བསྔོ།
འཛམ་གླིང་སྤྱི་དང་བྱེ་བྲག་གངས་ཅན་ལྗོངས་ཀྱི་གནས་མཆོག་ཁྱད་པར་
ཅན་དང་མི་སྣ་གྲགས་ཅན་དང་གནས་དགོན་བཅས་ཚང་མ་ལ་ལོ་རྒྱུས་དང་།
ཆོས་འབྱུང༌། རྣམ་ཐར། རྟོགས་བརྗོད་སོགས་ཤིན་ཏུ་མང་བར་བཞུགས་ཀྱང་།
ལུང་ཚན་རེའི་ལོ་རྒྱུས་དེ་ཙམ་མ་བྱུང་བས། ཀུན་གྱིས་མི་ཤེས་པ་དང་ཡུལ་དེའི་
མི་རྣམས་ཤེས་མེད་དང༌། གནས་དགོན་ལ་བྱིན་མེད་ལྟ་བུ་རིན་ཐང་མེད་པ་
ཞིག་ཆགས་འགྲོ་འདུག་པས། རང་རེ་ནགས་ཤོད་པ་ལྟ་བུ་ལ་ སྔོན་དུས་སུ་
འགོམ་ལྡིང་དཔོན་ཚང་ལ་《སུམ་པ་ཆོས་འབྱུང་》བྱ་བ་པོད་གཅིག་ཡོད་པ་དེ་ཉེ་
342



ཆར་སུ་ལུང་རྟོགས་རིན་པོ་ཆེས་མཇལ་བར་གསུངས་པས། དེའི་ནང་བོད་
ཁམས་སྤྱི་དང་སྔར་སུམ་པའི་ལོ་རྒྱུས་དང་ནགས་ཤོད་པའི་དགོན་སྡེའི་ལོ་རྒྱུས་
རྒྱས་པར་ཡོད་འདུག་ཀྱང་རིག་གསར་གྱི་ནང་དུ་མེད་པར་གྱུར། དེ་མིན་དབུ་
ཐང་ཆར་རྒྱུད་ཚང་ལ་ལི་ཐོའི་བསྟན་རྩིས་《སངས་རྒྱས་བསྟན་རྩིས་》བྱ་བ་དེ་
བོད་ཀྱི་ལོ་རྒྱུས་དོན་ཆེན་དང་ལྷག་པར་ནགས་ཤོད་པའི་དགོན་གནས་དང་མི་སྣ་
གྲགས་ཅན་བཅས་ཀྱི་ལོ་ཚིགས་གསལ་བ་འཁོད་པ་ཡིན་ཀྱང་སྤྱི་ལྟར་མེད་པར་
གྱུར།
དེ་མིན་གཉགས་མདོ་སོག་རུ་ཚང་གི་ཡིག་ཚང་། སྐྱེན་པའི་ཡིག་ཚང༌།
ཤེལ་དཀར་འབུམ་པའི་གནས་ཡིག ཤུག་ལྡིང་དགོན་《ཇོ་བོའི་དཀར་ཆག》
ཕག་མོ་གྲུ་པས་བརྩམས་པ་དང་། རྗེ་རིག་འཛིན་ཆོས་གྲགས་ནགས་ཤོད་དུ་
བཞུགས་པའི་རང་རྣམ་པོད་གཅིག་དང་། དེ་མིན་དགོན་པ་ཁག་དང་། ཁྱིམ་
དུད་ཆེ་ཁག་ལ་ལོ་རྒྱུས་རེ་གཉིས་ཡོད་ངེས་ཀྱང་དེ་སྐབས་མ་དཔེ་བྲིས་མ་གཅིག་
རང་ཡིན་པ་དང༌། ཤིན་ཏུ་བཀའ་རྒྱ་ཆེ་བས་མཇལ་བར་དཀའ་བ་དང་དེ་
བཞིན་གནའ་གཏམ་བུ་ལ་འཇག་པའི་གོ་སྐབས་དབེན། དེ་རྣམས་རིག་གསར་
སྐབས་སུ་བརླག་གཏོར་དུ་སོང་བས་དཔྱད་གཞིའི་ཡིག་ཆ་དེ་ཙམ་མེད་པ་དང༌།
འབྲེལ་ཡོད་ཁ་ ཤས་བཞུགས་ཡོད་ཀྱང་གཡར་བའི་ཐབས་ཤེས་མ་ཐུབ་པས་ལོ་
རྒྱུས་གྲ་རྒྱས་ཤིག་མ་གྲུབ་པས་ཀློག་པ་པོ་རྣམས་ལ་བཟོད་པར་གསོལ། ཕྲན་ནི་
གྲྭ་རྐྱང་ཀྱུས་མ་ཞིག་ཡིན་པ་ལས། ལོ་རྒྱུས་ཆེད་ལས་མི་སྣ་དང་། འབྱོར་མིང་
དབང་གསུམ་ལྡན་པའི་མི་གྲགས་ཤིག་དེ་བས་མིན་པས། ལོ་རྒྱུས་སློབ་ཚན་ཉན་
རྒྱུ་ལྟ་ཞོག གཞུང་གི་དཔེ་མཛོད་ཁང་དང་སློབ་ཆེན་ཁག་གི་དཔེ་མཛོད་ཁང་ལ་
འགྲོ་བའི་སྐལ་བ་དེ་བས་དབེན་པ་དང་། ལོ་རྒྱུས་མཁས་དབང་མི་སྣ་ཡང་
འཇལ་བའི་གོ་སྐབས་དབེན་པས་དཔྱད་གཞི་ཕུན་སུམ་ཚོགས་པོ་ཞིག་ག་ལ་ཐོབ་
སྲིད། རྩོམ་ཡུན་ཟླ་བ་བཅུ་གཉིས་ཙམ་ལས་མ་ཕྱིན་པས་རྗེས་སུ་ས་ཆ་ཁག་ལ་
343



དངོས་སུ་ཕྱིན་ནས་འདྲི་རྩད་དང་པར་ལེན་བཅས་བྱ་ནས་ཡར་རྒྱས་བཏང་རྒྱུ་
ཡིན། ད་ལྟ་རྒན་རབས་དང་རྒྱུས་ཡོད་ཀྱིས་གྲགས་ཅན་མི་སྣ་དང་། གནས་
དགོན། རིག་གནས་སོག་གསུངས་རྒྱུ་ཡོད་ན་དུས་དེབ་ཁག་སོགས་གང་རུང་དུ་
འགོད་ཐུབ་ན་ཕྱི་རབས་ལ་བཞག་པ་ཆེན་པོ་ཞིག་ཡིན་པར་ངེས། དེབ་འདིའི་
ནང་དུ་ལོ་རྒྱུས་མ་འཁོད་པ་དང་ཕྱོགས་རིས་དང་ཞེ་ཚིག་མེད་པ་སོགས་མ་གུས་
པའི་རིགས་བྱུང་ན། བདག་གིས་ཀུན་སློང་ངན་པས་མ་ཡིན་པར་རིག་གཞུང་ལ་
སྦྱངས་པ་མེད་པས་ཡིན་པར་ཐུགས་ལ་མི་འཛིན་པར་ཞུ། འདིའི་ནང་བརྡ་རྙིང་
དང་སྙན་ཚིག་གིས་མ་རྒྱན་པར་ཉོག་ཚིག་ཉུང་བ་སོགས་ཀྱིས་གཟིགས་པ་པོ་
རྣམས་ལ་གཟིགས་བདེ་བ་ ཡོངས་ཕྱིར་གཙོར་སྟོན་བཅས་བྱས་ཡོད། དེབ་
འདིའི་སྔོན་མཇུག་ཏུ་རྩ་བའི་བླ་མ་༧སྐྱབས་རྗེ་རི་དབང་རིན་པོ་ཆེ་དང་མཆེད་
གྲོགས་རྣམས་དང་། ཕ་ཡུལ་གཅིག་པའི་གྲོགས་མཆོག་མང་པོས་གང་སྤྱིའི་ཐོག་
རོགས་སྐྱོར་གང་ཟབ་གནང་བར་དཀའ་དྲིན་ཆེ་ཞུ་རྒྱུ་ཡིན།
ཅེས་པ་འདི་གངས་ཅན་ཁ་བའི་ལྗོངས་ཀྱི་ཞིང་ཁམས། མདོ་ཁམས་ཤོད་
ཆེན་བཅོ་བརྒྱད་ཀྱི་ནང་བསལ། ནགས་ཤོད་སྨན་ལྗོངས་ཕྱུག་མོའི་མཐིལ་དུ་ལྟེ་
ཁྲུག་བོར་བ་དགེ་མིང་དཀོན་མཆོག་བསྟན་འཛིན་ཆོས་དབྱིངས་ཀྱིས་རང་ལོ་སོ་
གཅིག་ཏུ་སོན་པ་བདེ་མཆོག་སྟོད་འབྲེལ་དུ་མི་ཟད་པ་དང་། བོད་མེ་ཁྱི་ལོ།
རང་ལུགས་སྟོན་པ་འདས་ནས་ ༢ ༥༥༠སྤྱི་ལོ་ ༢༠༠༦ཆོ་འཕྲུལ་ཟླ་བའི་ཡར་
ཚེས་བཅོ་ལྔ་ཉིན་འགོམ་དགོན་སྐྱོབས་པ་སྟོང་སྐུའི་དྲུང་དུ་འགོ་བཙུགས་ནས་
རྒྱལ་ཟླའི་རྫོགས་པ་གསུམ་པར་རེས་བཟའ་པ་སངས་སྐར་མ་རྒྱལ་ལ་བབ་པ་ལྷ་
ལྡན་དུ་གྲུབ་པར་བགྱིད་པ་འདིས། རྒྱལ་བསྟན་དར་ཞིང་དེ་འཛིན་སྐྱེས་བུའི་
ཞབས་པད་བརྟན་པ་དང་། འགྲོ་རྣམས་འཚེ་མེད་ཞི་བདེའི་དཔལ་ལ་སྤྱོད་པའི་
རྒྱུ་རུ་གྱུར་ཅིག་གུ། མངྒལཾ།། །། །
344



༄༅།།འགོམ་དགོན་ཆོས་འཁོར་བྱམས་པ་གླིང་གི་
ཆོས་ཁྲིམས་བཅའ་ཡིག
བཤད་སྒྲུབ་བསྟན་པ་ནམ་མཁའི་ནོར་བུ་བཞིན། ཡིད་སྲུབ་ཆུ་འཛིན་
སྡུག་པོས་སྒྲིབ་གྱུར་ཀྱང་། བཅའ་ཁྲིམས་དྲི་བཞོན་ཤུགས་ཀྱིས་རབ་གསལ་ནས།
ཕན་བདེའི་འོད་སྟོང་འབར་བ་དེང་འདིར་གསལ། དེ་ཡང་མི་མཇེད་ཞིང་ལས།
ལྷོ་རྒྱལ་འཛམ་བུའི་ གླིང་ འདིར་རྫོགས་ པའི་ སངས་ རྒྱས་ སྟོང་ རྩ་ གཉིས་ཀྱིས་
འདུལ་བ་མཛད་པའི་ཞིང་མཆོག ཁྱད་པར་དུ་རྣམ་འདྲེན་བཞི་པ་མཉམ་མེད་
ཤཱཀྱའི་རྒྱལ་པོའི་བསྟན་པ་རིན་པོ་ཆེ་ཡུན་དུ་གནས་པའི་དུས་དེར། དལ་འབྱོར་
གྱི་ལུས་ཐོབ་ནས། བསྟན་པའི་སྒོར་བཞུགས། རབ་ཏུ་བྱུང་བའི་རྟགས་ཆ་
ལུགས་བཟུང་ནས། ལུས་ངག་ཡིད་གསུམ་ཆོས་ཕྱོགས་སུ་གང་འགྲོ་བྱེད་པ་མ་
གཏོགས། འཇིག་རྟེན་ཕལ་བའི་ཚུལ་བཞིན་དུ། དུག་ལྔ་ཧྲག་ཅིང་ལོངས་སྤྱོད།
དཀོན་མཆོག་དང་དད་རྫས་ཀྱི་དཀོར་ལ་ངོམ་པ་མེད་པ་སྤྱོད་པ་ནི། ངན་སོང་
གི་གཏིང་མཐའ་མེད་པའི་རྒྱུར་འགྲོ་བ། བདག་ཅག་གི་སྟོན་པ་དང༌། སྐྱེས་
མཆོག་གོང་མ་རྣམས་ཀྱིས་ཡང་ཡང་གསུངས་བའི་ཕྱིར། ལུས་ངག་ཡིད་གསུམ་
གྱིས་ཆོས་སྤྱོད་བཅུ་ལ་བརྩོན་པ་ལྷུར་ལེན་དགོས་ཤིང་། སློབ་དཔོན་དབྱིག་
གཉེན་གྱིས། སྟོན་པའི་དམ་ཆོས་རྣམས་གཉིས་ཏེ། ལུང་དང་རྟོགས་པའི་
བདག་ཉིད་དོ་ཞེས་གསུངས་པ་ལྟར་ལུང་གི་བསྟན་པ་ནི། སྡེ་སྣོད་རིན་པོ་ཆེ་
རྣམ་པ་གསུམ་དུ་གནས་པ་དང༌། རྟོགས་པའི་བསྟན་པ་ནི། བསླབ་པ་རིན་པོ་
ཆེ་རྣམ་པ་གསུམ་དུ་ངེས་པའོ། དེ་ཉིད་འཛིན་པ་བྱེད་པའི་གང་ཟག་རྣམས་ཀྱི་
345



ཀློག་པ་ཐོས་བསམ་དང༌། སྒྲུབ་པ་བསམ་གཏན་གྱི་འཁོར་ལོ་གཉིས་ལ་བརྟེན་
ནས། རྒྱལ་བའི་བསྟན་པ་ལ་འཛིན་སྐྱོང་། མཐར་ཐུགས་ཀྱི་རང་གཞན་མཐའ་
དག་འབྲས་བུ་དོན་དུ་གཉེར་དགོས་པ། ལུང་དང་རྟོགས་པའི་ཡོན་ཏན་ཕུན་
སུམ་ཚོགས་པ་དེ་མཐའ་དག་ཐོག་མར་སྐྱེ་བ་དང་། བར་དུ་གནས་པ། མཐར་
འཕེལ་བ་ལ་རྟེན་པ་ལ་གཞི་ཚུལ་ཁྲིམས་ཀྱི་བསླབ་པ་ཁོ་ནར་ཡིན་ཏེ། བཤེས་
སྤྲིང་ལས། ཁྲིམས་ནི་རྒྱུ་དང་མི་རྒྱུའི་ས་བཞིན་དུ། ཡོན་ཏན་ཀུན་གྱི་གཞི་རྟེན་
ལགས་པར་གསུངས་ཞེས་གསུངས་པ་ལྟར། ཚུལ་ཁྲིམས་ཀྱི་བསླབ་པ་ལ་ནན་
ཏན་དུ་བྱ་བ་གཅེས་སོ། ལྷག་ཏུ་རང་རེ་ནི། ༧རྒྱལ་བ་འབྲི་གུང་པ་ཆེན་པོའི་
གདན་ས་དྲུག་གི་ཡ་གྱལ། འགོམ་དགོན་ཆོས་འཁོར་བྱམས་པ་གླིང་འདི་ཉིད།
སྐྱུ་རའི་གདན་རབས་ཉེར་གསུམ་པ། ༧སྒྲུབ་རྒྱུད་ཀེ་ལ་ཤ་རིའི་ཕྲག་པ་ནས།
འཇིག་མེད་སྨྲ་བའི་ དབང་ ཕྱུག་སེང་གེའི་སྒྲས། ནག་ཕྱོགས་གཅན་གཟན་
ཚོགས་རྣམས་འདར་བྱེད་པ། སྒྱུར་ར་ཆོས་ཀྱི་གྲགས་པའི་ཞབས་ལ་འདུད། རྗེ་
རིག་འཛིན་ཆོས་ཀྱི་གྲགས་པ་ཕྱོགས་ལས་རྣམ་པར་རྒྱལ་བ་སྡེས་གདན་ས་དངོས་
སྐྱོང་གནང་བའི་ གནས་གསང་སྔགས་ཐེག་མཆོག་རྡོ་རྗེའི་སྤོར་ཞེས་པ་གནས་
མཆོག་འདི་ཉིད། དུས་ཕྱིས་སུ་རིག་གནས་གསར་བརྗེའི་སྐབས་སུ། བསྟན་
དགོན་ཉམས་རྒུད་ཕྱིན་ནས་ཆོས་གཞིས་གཏོར་སྐྱོན་དུ་སོང་། འོན་ཀྱང་ཏང་གི་
སྐབས་བཅུ་ གཅིག་ པའི་ཀྲུང་ཨུ་ཚང་འཛོམས་གྲོས་ཚོགས་ ཐེངས་ གསུམ་ པ་
ཚོགས་ཚུན། ཆོས་དད་རང་མོས་ཀྱི་སྲིད་ཇུས་ལ་ཞིག་ནས་རྒྱལ་ཁབ་ཀྱིས་ཆོག་
མཆན་དང་། འགྲོན་དངུལ་རྒྱབ་སྐྱོར་འོག་དགོན་གནས་འདིའང་ཉམས་པ་
སླར་ཡང་གསོས། དེ་བཞིན་དགེ་འདུན་རྣམས་གཉེན་པོ་སྟོབས་ཞན་གྱི་དབང་
དུ་སོང་སྟེ། ཕྱི་འདུལ་བ་ལུས་ཀྱི་ཚུལ་ཁྲིམས། ནང་བྱང་ཆུབ་སེམས་དཔའི་
བསླབ་ཁྲིམས། བར་གསང་བ་སྔགས་ཀྱི་སྡོམ་ཁྲིམས་ཐེག་པ་ཆེན་པོའི་དམ་ཚིག་
346



རྣམས་རྩྭ་སྐྱ་བཞིན་དུ་བོར་ནས་སྐྱ་ཟད་སྔོ་སྡུག་ཞེས་པའི་དཔེ་ལྟར། སངས་
རྒྱས་ཀྱི་བསྟན་པ་རིན་པོ་ཆེ་ཉམས་དམའ་བས་དེ་བཞིན་དུ་འོས་མ་མཆིས་ཤིང༌།
དེ་ལས་ལྡོག་པའི་ཆོས་ཚུལ་དང་མཐུན་པའི་ཆོས་ཁྲིམས་ཡིན་ཏེ། དེའང་རང་
ཁྲིམས་ལ་གནས་ནས་གཞན་ཁྲིམས་སུ་བཙུད་དགོས་ པའི་བཅའ་ལམ་སྒྲིགས་
སྲོལ་དགོས་གལ་ཆེ་ཡང་། ད་ལྟ་ལྷག་གནད་ཆ་ཤས་གཙོར་བཏོན་སྟེ། དགེ་
འདུན་རྣམས་སྒྲིག་སྲོལ་འདི་ལྟར་བགྱི་བ་ལ། འདུས་པ་མཐའ་དག་གསན་
འཚལ། དེའང་། ༧རྗེ་འཇིག་རྟེན་གསུམ་གྱི་མགོན་པོའི་རྡོ་རྗེའི་གསུང་བརྒྱ་ལྔ་
བཅུ་ལས། གསང་སྔགས་ལ་ནི་ཚུལ་ཁྲིམས་མེད་ཀ་མེད་ཡང་སྡོམ་གསུམ་གོང་
ནས་གོང་དུ་དོག་ཏུ་འགྲོ་ཞེས་གསུངས་པ་དང་། རྗེ་བཙུན་ཆོས་སྐྱབས་ཀྱིས་
བསྟན་པའི་གཞི་མ་འཕགས་པའི་དགེ་འདུན་སྟེ། སོ་ཐར་བྱང་སེམས་སྔགས་ཀྱི་
སྡོམ་པ་རྣམས། མ་ནོར་ཚུལ་བཞིན་སྤྱོད་ལ་བག་ཡོད་པའི། སྲུང་སེམས་གཉེན་
པོས་ཐུབ་བསྟན་དར་བ་ཤོག་ཞེས་གསུང་པ་དེ་ལྟར། བསྟན་ཁྲིམས་དུ་མའི་སྒོ་
ནས་གསུངས་པ་ལྟར། སྤྱིར་ཡུལ་ཁམས་བདེ་ཞིང་བཀྲ་ཤིས་པའི་ཆེད་དང་།
རང་རང་གི་དལ་འབྱོར་དོན་ལྡན། ཚེ་རབས་ཕྱི་མ་བདེ་བ་ནས་བདེ་བར་འགྲོ་
བའི་ཕྱིར། བཅས་པའི་ཁྲིམས་ཡིན་པས་ཆོས་ཁྲིམས་དར་གྱི་མདུད་པ་འཇམ་ལ་
དམ། རྒྱལ་ཁྲིམས་གསེར་གྱི་གཉའ་ཤིང་སྒྲམ་ལ་ལྕི། ཞེས་གནས་སྐབས་དང་
མཐར་ཐུགས་ཀྱི་དགོས་གལ་ཆེ་བས་ཆེད་དུ་འདི་བཞིན་སྤྱོད་པ་རིག་སྟེ། རང་
རེ་རྣམས་བདག་ཅག་གི་སྟོན་པའི་ཆོས་ཀྱི་སྒོར་བཞུགས་ཤིང༌། བསླབ་པ་རྒྱལ་
བའི་འདུན་ཁྲིམས་ཉིས་བརྒྱ་ལྔ་བཅུ་རྩ་གསུམ་བསྲུང་བྱ་དགོས་པ་དང་། ཁྱད་
པར་དུ། ཕམ་ལྷག་བཅུ་བདུན་མིག་འབྲས་ལྟར་བསྲུང་དགོས་པ་སྟེ། ། དེ་ཡང་།
སྡོམ་རྒྱུའི་ཁྲིམས་ཀྱི་རྣམ་གྲངས་རང་གི་མ་ཤེས་ན། སྡོམ་རྒྱུ་དང་ཁྲིམས་འཇོག་
རྒྱུ་གཉིས་ཀ་མེད་དེ། དགོན་འདིར་ཐོག་མར་རབ་བྱུང་འཇུག་ཚེ། བརྟགས་པ་
347



བྱ་རྒྱུ་གལ་ཆེ་བ་ཡིན། དགོན་པའི་དམངས་གཙོ་བདག་གཉེར་གྱིས་ཉེ་དགའ་
ཕྱོགས་ལྷུང་དུ་མ་སོང་བ་གྲོས་ཐག་གཅོད་དགོས། མི་ཆོག་པ་ནི་གཤམ་གསལ།
༡ དགོན་པ་གཞན་ནས་སྒྲིག་འགལ་གནས་ལས་དབྱུང་བ་དང་། ༢ ཆད་ལས་
བུ་ལོན་མ་བྱང་པ། ༣ དབང་པོ་སྐྱོན་ཅན་དང་ནད་གཞི་ཆེ་བ། ༤ མི་
གསད་པ་ དང་ རྐུ་རྫུན་ལང་ ཤོར་བློ་ལད་དང༌། ཟ་ འདོད་ ལས་འཚེར་བྱེད་
མཁན། ༥ གཞན་དབང་སོང་བ། ཕ་མས་གནང་བ་མ་ཐོབ་པ་དང༌། ཆོས་
ལ་ཕུག་རྟེན་མི་འགེལ་བ་སྒྲུབ་རུ་མི་འཇུག དེ་ལས་ལྡོག་པའི་ཡོང་ཁུང་གསལ་
བ་དང་། རྒྱལ་གཅེས་ཆོས་གཅེས་ཡིན་པ། རིག་གནས་ཆུ་ཚད་ངེས་ཅན་ཡོད་
པ། གཟུགས་གཞི་བདེ་ཐང་། ཡ་རབས་ཀུན་སྤྱོད་བཟང་བ། མཐུན་སྒྲིལ་
ཡག་པ། རང་མོས་ཀྱིས་གྲྭ་པར་བཞུགས་པ་སོགས་གྲོས་བསྡུར་དང་ཆོག་མཆན་
རྒྱུད་ནས་སྐྲ་བྲེག་རྒྱུ་དང༌། རབ་བྱུང་དགེ་བ་ཚུལ་དུ་སློང་བ་བྱ། ལོ་ཉི་ཤུ་ལོན་
ན། དགེ་སློང་སྡོམ་པ་ཐོབ་པ་དགོས། བསླབ་བྱ་ཕྲ་རགས་ཀུན་ཚུལ་བཞིན་
སྲུང་དགོས་པ་དང་། མཚམས་གྲྭར་ཞུགས་པ་རྣམས་ཕྱག་རྫོགས་གང་རུང་སྔོན་
འགྲོ་ནས་བཟུང་གྲངས་གསོག་གཙོར་བཏོན་མ་ཡིན་པར། སྒོམ་ཁྲིད་ཉམས་
ལེན་ཐོབ་པ་བྱ་དགོས། ལྷག་པར་ནཱ་རོ་ཆོས་དྲུག་ཚུལ་བཞིན་ཉམས་ལེན་དཀོན་
པ་ཡིན་སྟབས། ཕྱིས་ཇི་ལྟ་བ་མྱོང་བ་ཐོན་པ་ཞིག་དགོས་གལ་ཆེ། ༢ གྲྭ་ཚང་
རྣམས་ཉིན་ཞག་ཕྲུག་ ཅིག་ལ། ནམ་གསལ་ནས་དཔེ་འཛིན་གཙོ་བོ་བྱེད་དེ།
གསར་བུ་རྣམས་ཆོ་ག་ཆོས་སྤྱོད། བསྐང་བ་གསར་རྙིང་ཡོད་རིགས་རྣམས་བློ་ལ་
འཛིན་དགོས། གཞན་ཡང་སྔ་ཐུན་རྒྱུན་འཁྱེར་གང་རུང་འདོན་སྒོམ་སྦྲག་མ་
དང༌། ཡི་ དམ་ སྒོམ་ བཟླས་ རྒྱུད་ པའི་ གསོལ་ འདེབས་ དང་། གཏོར་ ཆོག
དགོངས་ཐུན་ནས་ཉལ་ཁ་བར་གཏོར་བསྔོས། ཀུ་སུ་ལའི་ཚོགས་གསོག སྲུང་
འཁོར་ཞལ་གདམས་མ། ཏིང་ངེ་འཛིན་གྱི་དབང་བསྐུར། བསྔོ་བ་སྨོན་ལམ་
348



སོགས་ཅི་རིགས་ཉམས་ལེན་བྱ་དགོས། དགེ་སྦྱོར་གང་བྱེད་པ་བསྲེ་ལྷད་མ་
འདྲེས་པ་བྱ་དགོས། རང་ལོ་ཉེར་ལྔ་མ་ཟིན་པར་ཉིན་དགུང་ཡིག་རྭ་སློབ་སྦྱོང་
དང་། དགོང་མོར་འདོན་རྭ་བཅས་རྒྱུན་མ་ཆད་པ་དགོས། བསྐང་གསོ་རྒྱུག་
འཕྲོད་ཐོན་ན། འདོན་ཡིག་རྭར་བཞུགས་མི་དགོས། ༣ ཚོགས་ཀྱི་ཀུན་སྤྱོད་
ལ། ཐོག་མར་དཀོན་གཉེར་གྱིས་དབུ་མཛད་ལ་ དགོང་སྐོར་རྒྱུད་དྲིལ་བརྡ་
གཏོང་སྟེ། ཆབ་རིས་ཀྱིས་ཏིང་ཏིང་དང་མཁར་རྔའི་འོག་སོ་སོའི་མཆིལ་ལྷམ་
ཕུད་ནས་འདུ་ཁང་སྒོ་ཕྱི་ལ་འཇོག་པ་ལས་བཞུགས་གྲལ་སར་འཁྱེར་མི་ཆོག དེ་
རྗེས་འདུ་ཁང་སྒོ་ནས་ཆབ་བླངས་ཏེ་ཚོགས་གྲལ་དུ་འདུ་དགོས་པ་དང་། དུང་
མཁན་གཉིས་ཀྱིས་དབྱངས་གསལ་བླངས་སྟེ་དུང་རིང་བ་ཐེངས་གསུམ་བཏང་
དགོས། དུང་བརྡ་དང་པོ་གཏོང་ནས་དུང་འགྱིང་བྱ་སྟེ་དུང་བརྡ་བར་མའི་
སྐབས་དབུ་མཛད་ཀྱིས་འདོན་པ་སྐུལ་ནས། དགེ་བསྐོས་ནང་དུ་བྱོན་དགོས།
ནང་དུ་ཚོགས་ པའི་ གདོང་ གྲལ་ དུ་ འདོན་ཆོས་སྤྱོད་ གདངས་ དབྱངས་ སྐད་
སོགས་ཡོད་རིགས་དང༌། གཞུང་འཛིན་པ་བཞུགས་དགོས། གྲལ་གཞན་དུ་
བསླབ་གྲས་རྒན་གཞོན་གོ་རིམ་ཆོས་ཁྲིམས་པ་གཉིས་ཀྱི་ངག་བཀོད་ལྟར་འཁོད་
པ་མ་གཏོགས། ང་ཆེ་ང་གཉེན། སླེབས་སྔ་རིམ་གྱི་ཧམ་པ་མི་བྱེད། གསར་
རྙིང་ཐམས་ཅད་འདིང་བ་དགོས། དགེ་ཚུལ་སློང་རྣམས་ཆོས་གོས་ཚང་ངེས་
དགོས། པགས་རིགས་དྲེད་གདན་ལ་སོགས་འདིང་མི་ཆོག ༤ ཐམས་ཅད་
ཀྱི་འདོན་ཆོས་སྤྱོད་དང་། རོལ་དབྱངས་སོགས་དབུ་མཛད་ལ་ བསྟན་ པ་ མ་
གཏོགས་ངན་ཁྱེར་དང་མི་འདོན་པ་སོགས་གཏན་ནས་མི་བྱེད། འདོན་པ་
གདངས་འདུར་གང་སྐུལ་དལ་སྙོམ། སྙན་འཇེབས་སེམས་རྒྱུད་གང་འགྲེ་བྱ་
དགོས། འདོན་ཆོས་ཚིག་དང་དབྱངས་རོལ་སོགས་འདོན་རྐང་བཟང་ཞིང་
གསལ་བ། ཚིག་ཆ་དབྱང་རོལ། གཏོར་མཆོད་བཞེངས་སོགས་རང་ལུགས་
349



གཏན་ལ་གང་ཕབ། ལྷད་མེད་དོ་དམ་རྣམ་ཀུན་རྒྱུན་བསྲིང་བྱ་དགོས། སྦྱིན་
བདག་ཚོའི་འདོན་དུང་ཡོན་ཤི་གསོན་རིམ་འགྲོ་གང་དགོས། འདོན་རྒྱུན་སྨར་
བ། ཚོགས་ཡུན་རིང་བ། རང་ཉིད་དཀོར་བྱང་བ། སྦྱིན་བདག་བློ་ཁོ་རྫོགས་
པ་བཅས་བྱ་དགོས། ཚོགས་གྲལ་དུ་བཞུགས་སྐབས་སུ། འགོ་འོག་ལུས་ཚུད་
དགོས་པ་ལས། གཅིག་རྒྱབ་གཅིག་བརྟེན། གཉིད་ཡུར་མགོ་སྦྲེལ། རྩེད་མོ་གྲུ་
སྲུབ། ཤབ་ཤུབ་སྨྲ་བརྗོད། འཆིལ་སྣབས་གང་སར་དབྱུག་པ་སོགས་མི་བྱ།
ཚོགས་གྲལ་དུ་ཕོར་བ་སྒྲ་བཅས་འཇོག་པར་མི་བྱ། ཚོགས་གྲོལ་སྐབས་ཆབ་
གཏང་ནས་དགེ་བསྐོས་སྔོན་ལ་དོན་རྗེས་དལ་བུར་གྲོལ་དགོས། ༥ གླིང་ནང་
དུ་གྲྭ་བ་རྣམས་སྤྱི་ལས་ངེས་ཅན་སྐབས་ཆོས་ཁྲིམས་པས་གནང་བ་མ་ཐོབ་པར་ ，
གྲྭ་ཆས་གཏན་ནས་སྐྱུར་མི་ཆོག སྤྱིར་དགོན་ཕྱི་ནང་གང་ཐད་གྲྭ་ཆས་མེད་པར་
འགྲོ་མི་རུང་ལ་ལྷག་ཏུ་འདུ་ཁང་ནང་དུ་ཕྱིན་མི་ཆོག རྒྱལ་སྒོ་ཡན་ཞྭ་མོ་གྱོན་པ་
དང༌། གྲྭ་ཆས་མེད་པ་ཕྱིན་མི་ཆོག སྐྲ་སོར་གང་ཡན་ལ་འཇོག་མི་བྱ། གྲྭ་གྲི་
སོར་གསུམ་ཡན་ལ་འདོག་མི་ཆོག འགོ་བ་རྒན་གཞོན་ཡོད་རིགས་ཀྱིས་གོས་
ངུར་སྨྲིག་མ་ཡིན་པ། དོར་མ་དང་ཕུ་དུང་ཅན། གྲྭ་ལྷམ་རིགས་མ་ཡིན་པ།
ལྷམ་སྣ་ཚོགས་དང༌། སྐེད་པ་གྲི་རིང་དང་ཕོར་ཤུབ། ཨ་ཅོར། ཁབ་འབུག་
སོགས་གློ་ཆའི་རིགས་འདོགས་པ་མི་བྱ། ༦ མདའ་སོགས་མཚོན་ཆའི་རིགས་
དང་། ཤོ་དང༌། མིག་མང་། རྒྱལ་བློན་དགུ་སྒྲིག རྡོ་སྐོར་སོགས་རྩེ་བ་དང་།
བང་འགྲན་རྒྱུག་མཆོང་། འུར་ཁ་རྡོ་འཕེན། དཔའ་ངོམ་དཔུང་ཤེད། རང་
ངོ་བསྟོད། གཞན་དམའ་འབེབས། སྒྲུང་གླུ་ལེན། ཕོ་མཁྱུད་ལག་སྦྲེལ་གྱིས་
འགྲོ་བ། སྡོད་དུས་རྐང་པ་སྐྱོང་བ། ཁྱི་དང་སེམས་ཅན་ལ་རྡོ་དབྱུག་རྡེག་པ།
འགྲོ་དུས་འཚང་རྒྱག་པ། བྲེ་མོའི་གཏམ་སྨྲ་བ། ཧབ་ཤར་མཚང་འབྲུ། ཀུ་ཅོ་
ངན་སྨྲས། འཕྱ་ཁྲེལ་བརྙས་འདོག འཆལ་གཏམ་ཅལ་སྒྲོག མཚན་མོ་ལོང་
350



གཏམ་སྨྲ་བ་དང་། དགོན་དང་དུར་ཁྲོད་ཉེ་འདབས་སུ། རི་ཀླུང་སྲོག་ཆགས་
ཆེ་ཆུང་རིགས་གནོད་སེམས་བཅང་ནས་གསོད་པ་དང༌། གསོད་དུ་འཇུག་པ།
སྲུང་སྐྱོབ་བྱས་པའི་ཤིང་ནགས་གཅོད་བྲེག་བྱེད་པ། འུ་ལག་ཁྲལ་སྐུལ་རིགས་
དང་། རྒྱུ་མཚན་མེད་པར་དབང་ཡོད་ཤོད་པ། གོང་རིམ་དང་རྩ་འཛུགས་ཀྱི་
བཀོད་སྒྲིག་ལ་ མི་ ཉན་ པ་ དང༌། འགོགས་རྐྱེན་བཟོ་བ། སྒྲིག་ཉིས་འཛིན།
རང་གར་གྱིས་དགོན་པ་ནས་བྲལ་ཏེ་གང་སར་འཁྱམས་པ། རྫུན་དང་འགོ་སྐོར་
གཏོང་བ། དགོན་པའི་རིག་དངོས་དང་སྤྱི་སྤྱོད་སྒྲིག་ཆས་རྒྱུ་དངོས་སོགས་སྐུ་
འཁྱེར་ཧམ་བཟོས་བྱེད་པ་དང༌། ཆག་སྐྱོན་གཏོང་བ། མ་ཉེས་ཁ་གཡོག་དང་
ཉེས་འགལ་འགེབ་སྲུང་བྱེད་པ། སྐུ་གསུང་ཐུགས་རྟེན་སོགས་རྐུ་འཁྱེར་དང་།
ལྐོག་ཚོང་རྒྱག་པ། བླ་མ་དང་གྲུབ་མཐའ་བཟང་ངན་དབྱེ་བ། ཡོན་མཆོད་
སྦྱིན་བདག་བསྙེན་བཀུར་བཟང་ངན་དབྱེ་བ། སྡེ་དཔོན་རིས་དང་། བན་རྩ་
ངོ་ཤེས་མང་པོའི་ཁ་མཆུ་ཞལ་ལྕེ་དང༌། ཕྱོགས་ལྷུང་ངན་གཡོ། རྒྱབ་བདག་སྣེ་
ཤན། འཕྲིན་སྐྱེལ་སུན་འབྱིན། ཉན་རྣ་གྲོས་འདོན་སོགས་ཕེར་རྒྱ་ཆེན་པོ་བྱེད་
པ་དེ་ཡང་དགེ་འདུན་སྤྱི་ཡི་ཞབས་འདྲེན་དུ་འགྲོ་བས་ཟབ་དགོས། མ་ཚད་
སླེབས་སྔ་བ་ཐོན་སྒོ་མེད་པ། གྲལ་བརྩོད་ཆེ་བ། ཕོར་བ་ཆེ་བ། སྐྱིད་ན་སྡོད།
སྡུག་ན་འགྲོ་བསམ་པ་དེ་དག་ཕྱིར་གཏོང་དགོས། གཞན་ཡང་དབྱར་གྱི་ཟ་ཤིང་
གི་འབྲས་བུ། ལབ་ཉུང་རྩྭ་ཤིང་ཡན་ཆད། སྡེར་སློང་མ་གཏོགས་ཐོག་གཟན་
མི་ཆོག ལོ་ཏོག་ལྡན་པའི་ཞིང་རྭ་རྣམས་ལམ་གཏོད་པ་སོགས་གནོད་པ་མི་བྱ།
དེ་ལྟར་སྤང་བྱ་ལྡོག་པའི་རིམ་པ་རྣམས་ལས་ཅུང་ཟད་སྣ་རེ་འགལ་རུང་དོ་དམ་
འགོ་བྱེད་དང་། ཆོས་ཁྲིམས་པས་བཏང་སྙོམས་སུ་མ་བཞག་པར་ཐོག་མར་ངང་
རྒྱུད་འཇམ་པོས་སློབ་གསོ་དང་། ཁ་ཏ་བསླབ་བྱ་བྱེད་དགོས། མི་ཉན་མཁན་
དང་ཅུང་ཉེས་འགལ་ཆེ་བ་རྣམས་འོས་འཚམས་ཀྱིས་ཐག་གཅོད་བྱ་དགོས། ༧
351



༡དབུ་ཆོས་བཞི་དང་། ཆབ་རིལ་གཉིས། དུང་མཁན་གཉིས། དཀོར་གཉེར་
བཅས་དང་གཞན་ཡང་ཤར་རྩེའི་མཆོད་དཔོན་ཆེ་མོ་དང་། རབ་གསལ་ཚོམས་
ཆེན་ཁང་གི་ལས་བྱ་སྣེ་ལེན་པ་ལོ་རིམ་ལས་ཐོག་འགན་བབས་ཚེ་རྒྱུན་དུ་དགོན་
པར་བཞུགས་དགོས། ཕྱི་ལ་གང་བྱུང་འགྲོ་མི་ཆོག འགལ་འཛོལ་བྱུང་ན་ཉེས་
ཆད་གཏོང་དགོས། ཆབ་རིལ་གཙོས་པས་འདུ་ཁང་ཕྱི་ནང་ཁོར་ཡུག་སྟེང་ཤོད་
བཅས་དང་སོ་སོའི་བྲང་ཁང་སོགས་ཕྱག་བརྡར་གཙང་སྦྲ་ལེགས་པར་བྱས་ཏེ་སོ་
སོའི་ཡོ་བྱད་དང་། མཆོད་པ་སོགས་བཀོད་ལེགས་པར་འཇོག་དགོས། གང་
བྱུང་གིས་བཤང་གཅི་དང་། མཆིན་སྣབས་མི་དབྱུག གད་སྙིགས་མི་འགེང༌།
གླིང་ནང་རྒྱང་སྐད་འབོད་པ་སོགས་ཀུ་ཅོ་མི་བྱ། གལ་ཏེ་དེ་དང་འགལ་ན་ཕྱག་
བརྒྱ་ཕྱག་དང་། གཙང་སྦྲ་གད་ཕྱིས། འདུ་ཁང་ཐིག་ས་བཅས་ཆད་གཅོད་
ལག་བསྟར་བྱ་དགོས། ༢ གླིང་ཕྱི་ནང་དུ་ཁ་འཐབ་ཚིག་རྩོད་ལག་ཐུག་བྱས་
ན། ཆད་གཅོད། མང་ཇ་དང་། བརྒྱ་ཕྱག (ཚན་རེ་སྒོར་ལྔ་རེ་རྩིས་པས་)
དགོན་པ་གཞུང་ལ་འབུལ་ཚན། བླ་མ་སྤྱི་ཆོས་ལ་དར་ཁ་འབུལ་ནས་ངོས་ལེན་
ཡིག་ཆ་བཟོ་དགོས། ༣ ཐག་རང་གིས་གཅོད། དགོངས་ཞུས་ དང་འགྲོ་
ལུགས་མ་རྒྱུད་པར་གང་སར་བསྐྱོད་པ་དང་། རྡོ་དབྱུག་སྡེག་མོ་སོགས་ཀྱི་ཁྲག་
བཏོན་པ་བྱུང་ན། མང་ཇ་དང་། བརྒྱ་ཕྱག་གསུམ་དུང་དར། སྐར་མེ་སྙན་
དར། དགོན་གཞུང་ལ་ལྔ་ཚན། བླ་མ་སྤྱི་ཆོས་ལ་སུམ་ཚན་རེ། ལག་ཕྱི་མ་ལན་
བྱེད་པོས་དེའི་ཕྱེད་ཆ་དགོས། ཕྱོགས་གཉིས་ཀྱིས་ངོས་ལེན་ཡིག་ཆ་བཟོ་དགོས།
༩ ལྷག་ཏུ་སྤྱི་ཚོགས་ཐོག་རྒྱག་རེས་དང་རྩོད་འཛིངས་བྱེད་པའམ། གྲི་བཏོན་
པ་ཁྲག་ཕྱུང་པ་བྱུང་ན། མང་ཇ་དང་། སྟོང་ཕྱག དུང་དར། སྐར་མེ་སྙན་
དར། དགོན་གཞུང་ལ་བདུན་ཚན། བླ་མ་དབུ་ཆོས་ལ་ལྔ་ཚན་རེ་ལན་བྱེད་པོ་
དེའི་ཕྱེད་ཆ་སྒྲུབ་ནས། གོང་རིམ་ཁྲིམས་ཁང་ལ་བཏུགས་དགོས། ༥ ཐ་མག་
352



དང༌། སྣ་ཐ་འཐེན་མི་དང༌། ཁྱུང་རི་དང༌། རྟ་རོང་ཉག་སླེབས་ནས། གླིང་
ནང་རྟ་དང་ལྕགས་རྟ་སྦག་སྦག་བཞོན་ནས་ཡོངས་མི་ཆོག གལ་སྲིད་དབུ་ཆོས་
ལ་དགོངས་ཞུས་མེད་ནས་གང་བྱུང་དེ་རིགས་རྟ་དང་ལྕགས་རྟ་སྦག་སྦག་བཞོན་
པ་སོགས་བྱུང་ན། མང་ཇ་ དང༌། སྟོང་ ཕྱག སྐར་མེ་སྙན་དར། དགོན་
གཞུང་ལ་དགུ་ཚན། བླ་མ་སྤྱི་ཆོས་ལ་བདུན་ཚན། ངོས་ལེན་ཡིག་ཆ་བཟོ་
དགོས། ༦ རྩ་བཞི་ཆང་ལྔ་ལས་ཕམ་པ་དངོས་སུ་བྱུང་ན། མང་ཇ་དང་། ཁྲི་
ཕྱག དགོན་ གཞུང་ ལ་ བཅུ་ གསུམ་ ཚན། བླ་ མ་ སྤྱི་ ཆོས་ ལ་ དགུ་ ཚན་ རེ།
གསེར་ཀོང་བརྗེ་ནས། སླར་དགོན་དུ་སྡོད་ན། སྡོམ་རོ་ཕུལ་ནས་བསླབ་བསྐྱར་
ཚད་ལྡན་དང༌། མི་སྡོད་ན་གནས་ནས་དབྱུང་། མི་གསོད་ཁྲིམས་འགལ་ཉེས་
ཅན་ཚབས་ཆེན་བྱུང་ན་རྫོང་ཁྲིམས་ཁང་ལ་སྐྱེལ་དགོས། ༧ དགོན་པའི་རྩ་
འཛུགས་དང་། བླ་མ་སྤྱི་ཆོས་རྣམས་ཀྱིས་སྤྱི་ དོན་ལས་ ཀ་ གང་ ཡོད་ རིགས།
བཀོད་སྒྲིག་ལ་བརྩི་བཀུར་མི་ཞུ་སྟེ། རྩ་འཛུགས་ལ་ཁ་ལེན། ལག་ལེན་སློག་པ།
ལྐོག་གཡོ་ངན་ཇུས་བྱེད་པ་ནི། མང་ཇ་དང༌། ཁྲི་ཕྱག དུང་དར། སྙན་དར།
སྐར་མེ། གསེར་ཀོང་བརྗེ་ནས་གནས་ནས་དབྱུང་། དགོན་པའི་འགོ་འཛིན་
དང་། དབུ་ཆོས་སོགས། རྒྱུ་མཚན་མེད་པ་ཐག་རིང་ལ་འགྲོ་སྡོད་སོགས་མི་
བྱེད་ཅིང་། མིག་ལྟོས་གང་ཕན་བྱེད་དགོས། ལྷག་པར་ཆོས་ཁྲིམས་གཉིས་དང་
རང་འགུལ་གྱི་སྒྲིག་འཐེན་བྱེད་མཁན་ལ་སྒོར་གཅིག་བརྒྱ་དང་སྐར་མེ་སྙན་དར།
ཕྱག་ལྔ་སྟོང་། གསེར་ཀོང་བརྗེ་ནས་གནས་ནས་དབྱུང་། དམངས་གཙོ་བདག་
གཉེར་དོ་དམ་ཐུན་མོང་ནས། རྩ་བཞི་ཆང་ལྔ་གཙོའི་འགལ་བ་བྱུང་རིགས་རྣ་
ཐོས་ཙམ་བྱུང་འཕྲལ། རྩད་ཞིབ་ཐོག ཆད་ལས་ཁྲིམས་ཀྱི་བྱ་བ་ལ་ནན་ཏན་
བྱ་དགོས། དེ་ཡང་། དོ་དམ་མི་སྣས་འགལ་ན། ཕྱག་ལྔ་བརྒྱ་རེ། དབུ་ཆོས་
ཀྱི་འགལ་ན་སྟོང་ཕྱག་རེ་འབུལ་དགོས། ༨ གཞན་ཡང་འབུམ་དགོན་གཉིས་
353



ཀྱི་མགོན་ཁང་རྒྱུན་བསྐང་རྣམས་རེས་སྐོར་མ་ཆད་པ་དང་། དཔྱིད་ཀ་ནས་
ཞིག་གསོ་དང་། ཨར་ལས། དབྱར་ཐིག་ཚག དགུན་གང་འཕྱག སྤྱི་བའི་རྒྱུ་
ནོར་གཅེས་འཛིན་བདག་སྐྱོང་བྱ་དགོས། འདུ་ཁང་ཕྱི་ནང་གི་ཞལ་བ་ལྡེབས་
ངོས་སུ་ལག་དལ་གྱིས་རི་མོ་བྲིས་པ། སྒོ་དང་སྒེའུ་ཁུང་ཤེལ་ཁྲ་གཏོར་བ་སོགས་
བྱས་ན་གུད་གསབ་དང་སྐྱིན་ཚབ་ལེན་དགོས། མདོར་ན། དོ་དམ་ལས་འཛིན་
ཁུར་ཡོད་ཐམས་ཅད་ཀྱིས། མཁས་བཙུན་བཟང་གསུམ་གྱི་སྲོལ་བཟུང་། དུས་
བབས་དང་། ཆབ་སྲིད། ཁྲིམས་དང་བསྟུན། ཕྱོགས་རིས་ དང་ངོ་བསྲུང་
སོགས་མ་སོང་པར་དྲང་པོར་ཟབ་དགོས། གཞན་ཡང་། འདུལ་བ་ལས། ཁྲོ་
ཡང་སླར་མི་ཁྲོ་བ་དང་། གཤེ་ཡང་སླར་མི་གཤེ་བ། རྡེག་པ་ལ་སླར་མི་རྡེག
འཚང་འདྲུ་བ་ལས། སླར་འཚང་མི་འདུ་ཞེས་པ་དེ་ལྟར་འདིར་བཞུགས་ཀྱི་
འདུས་སྡེ་རྣམས་ཀྱིས་བསྟན་འགྲོ་སྤྱི་དང་ཁྱད་པར་དུ་རྒྱལ་བསྟན་འཛིན་སྐྱོང་
སྤེལ་བའི་ཐབས་ལ་ཕན་བདེའི་ཐུགས་བསྐྱེད་བཟང་པོར་མཁའ་ལྟར་ཡངས་
པའི་བླང་དོར་གྱི་གནས་ལ་འཇུག་དོན་དུ་མཁས་བཙུན་བཟང་གསུམ། འཆད་
རྩོད་རྩོམ་གསུམ། ཐོས་བསམ་སྒོམ་གསུམ་སྟེ་དམ་པའི་ཚུལ་དགུ་དང་ལྡན་
དགོས་པ་དེའི་ཆེད་དུ་རྣམ་པར་འབྱེད་པའི་ཡི་གེ་འདི་བཀོད་པར་ཞིབ་ཏུ་བརྟག་
ཤིང༌། ཐོ་ཅོ་མ་སོང་བ། འགན་འཁུར་ཁུར་ལེན་དང་བཅས་པ་མཐའ་དག་
གིས་རང་རང་གི་འགན་བབས་ཁུར་ཡང་དུ་མ་སོང་བའི་བསམ་པ་ཕྱོགས་གཅིག་
ཏུ་སྒྲིལ། དཔེར་ན། བཀའ་རྒྱབ་ལ་དཔོན་དགོས་ཞེས། དཔོན་མེད་ན་བཀའ་
གཏན་ཤོག་ཡན་རེད། རྒྱུ་རྒྱབ་ལ་མི་དགོས། མི་མེད་ན་དྲི་ཟའི་གྲོང་ཁྱེར་རེད།
ཞེས་པ་ལྟར། སྲོལ་ཡིག་འདི་ཡང་བག་མེད་ཡལ་བོར་འགལ་བ་བྱེད་པ་སོགས་
བྱུང་རིགས་ཐོག་མར་རྩ་འཛུགས་ཀྱི་འགོ་ཁྲིད་དང་། སྤྱི་ཆོས་ཚོས་སློབ་གསོ་
གཏོང་དགོས། གལ་སྲིད་མི་ཉན་མཁན་ཚོ་ཞིབ་གསལ་གྱིས་ཡིག་ཐོག་བཀོད་པ་
354



འདི་བཞིན་ལག་ཐོག་བསྟར་ཐུབ་པ་དགོས། བཟང་པོ་ལ་མིག་བལྟོས་དཔེ་
འགྲན་བྱས་ཏེ་གཟེངས་བསྟོད་བྱ་དགོས། དེ་ལྟར་བསླབ་བྱ་འདི་རྣམས་ཕྲ་
རགས་ཀུན་ལ་རྒན་གཞོན་གསར་རྙིང་ཐམས་ཅད་ཀྱིས་དྲན་ཤེས་ལྡན་པའི་སྙིང་
ཁོང་རུས་པས་གཏིང་དུ་འཇོག་པ་འཚལ། །
འགྲོ་ཀུན་ཕན་བདེ་འབྱུང་གནས་རྒྱལ་བ་ཡི། །བསྟན་སྲིད་ཁྲིམས་གཙང་
ཐོས་བསམ་སྒོམ་བརྩོན་པ། ། ཚུལ་འཆལ་ཉེས་བརྒྱ་བྱི་དོར་ལེགས་བྱས་ཀྱི། །
ཕན་བདེའི་སྣང་བ་དཔལ་དུ་འབར་བ་ཤོག ། མཆོག་གསུམ་ལྷག་པའི་ལྷ་དང་
ཆོས་བསྲུང་གིས། ། ཕན་དགོངས་ནུས་མཐུ་སྲུང་སྐྱོབ་མི་གཡེལ་བ། ། དགེ་
འདུན་ཐུགས་མཐུན་ཆོས་སྤྱོད་བཅུར་བརྩོན་པས། ། འགྲོ་རྣམས་བདེ་སྐྱིད་
དཔལ་ལ་འགོད་པར་ཤོག ། ༈ དགོངས་པ་རྣམ་དག་གུཀའ་དང་མཐུན་པ་ཡི།
མ་ནོར་ལམ་བཟང་དགེ་བ་ཅི་བསྒྲུབས་པས། ས་བཅུའི་མགོན་པོ་འབྲི་གུང་རིན་
ཆེན་གྱི། བསྟན་པ་དར་ཞིང་ཡུན་རིང་གནས་གྱུར་ཅིག ཅེས་པ་ནགས་ཤོད་
འགོམ་དགོན་ཆོས་འཁོར་བྱམས་པ་གླིང་གི་ཆོས་ཁྲིམས་བླང་དོར་གསལ་བྱེད་ཉི་
མ་བྱ་བ་འདི་དགོན་པའི་དམངས་གཙོ་བདག་གཉེར་འགོ་བྱེད་གསར་རྙིང་རྒན་
གཞོན་བླ་གྲྭ་ཐུན་མོང་དང་། ཤང་སྲིད་གཞུང་དབུ་བཞུགས་ཐུན་མོང་གྲོས་
བསྡུར་ཐོག རབ་བྱུང་བཅུ་བདུན་སྐྱེས་བདག་ལྕགས་ལུག་ལོ་སྦྲུལ་ཟླ་བ་རེས་
གཟའ་པ་སངས་སྐར་མ་སྣོན། འཕྲོད་ས་༢ ཉིན་དེར་བྲིས་པ་དགེའོ།
355



༄༅།།འགོམ་དགོན་ཆོས་འཁོར་བྱམས་པ་གླིང་
གི་བཅའ་ཡིག་ཁ་གསབ།
དགོན་པའི་གླིང་ནང་གནས་པའི་གྲྭ་ཤག་སོ་སོའི་ནང་དུ་བཙུན་མ་དང་
བུད་མེད་རྣམས་གནས་སྡོད་བྱེད་མི་ཆོག་རྒྱུ་དེ་ཡིན།
འདུལ་བའི་གཞུང་ལས། ལ་ལའི་ཚུལ་ཁྲིམས་བདེ་བ་སྟེ། །ལ་ལའི་ཚུལ་
ཁྲིམས་སྡུག་བསྔལ་ཡིན། ། ཚུལ་ཁྲིམས་ལྡན་པ་བདེ་བ་སྟེ། ། ཚུལ་ཁྲིམས་
འཆལ་བ་སྡུག་བསྔལ་ཡིན། ། ཞེས་གསུངས་པ་དང་། གང་ཟག་སུ་ཞིག་ཡིན་
རུང་ཁེ་བས་ཉེན་ཆེ་བ་ལགས། ཕམ་པ་ནི་ཤིན་ཏུ་སྡིག་པ་རང་ཡིན། སྤྱོད་
འཇུག་ལས། ། འདི་འདྲའི་དལ་བ་ཉིད་གྱུར་ནས། ། བདག་གིས་དགེ་སྐོལ་མ་
བྱས་ན། ། འདི་ལས་བསྐྲུན་པའང་གཞན་མེད་དོ། ། འདི་ལས་རྨོངས་པའང་
གཞན་མེད་དོ། ། ཞེས་གསུངས་ཤིང་། རང་ཅག་ཚོ་དོན་སྙིང་པོ་ངོ་མ་ཇི་ལྟར་
ལེན་ཚུལ་ལ་ཡང་བདེ་བར་གཤེགས་པའི་བཀའ་སྲོལ་བཞིན་དུ་ཕྱིན་ཅི་མ་ལོག་
པར་ལག་ལེན་དུ་འཁྱོལ་བ་བྱེད་རྒྱུ་དེ་གལ་ཆེ་བ་ཡིན། མདོ་ལས། དགེ་སློང་
དག་སྲོག་དང་བྲལ་ཞིང་ཤི་བ་ནི་སླ་བ་ཡིན། ། ཚུལ་ཁྲིམས་ཉམས་ཤིང་གཞིག་པ་
དེ་ལྟ་བུ་མ་ཡིན་ནོ། ། དེ་ཅིའི་ཕྱིར་ཞེ་ན། སྲོག་དང་བྲལ་ཞིང་ཤི་བ་ནི་ཚེ་འདི་
ཉིད་ཀྱི་སྐྱེ་བ་ཟད་པར་འགྱུར། ཚུལ་ཁྲིམས་ཉམས་ཞིང་གཞིག་པ་དེ་ནི་སྐྱེ་བ་
འབུམ་ཁྲག་བརྒྱའི་བར་དུ་རིགས་དང་བྲལ་ཞིང་བདེ་བར་སྤང་ཏེ་རྣམ་པ་ཀུན་ཏུ་
ལྟུང་བ་ཆེན་པོར་འགྱུར། ། ཞེས་སོ། ། དེ་བཞིན་རང་དགོན་འདི་ཉིད་དམ་
ཆོས་འདུལ་བ་ལ་བསྲེ་ལྷད་དང་དམ་སེལ་མ་སོང་པ་བྱེད་རྒྱུ་དེ་ནི་རང་གཞན་
356



ཚང་མས་འགན་འཁྲི་ཡིན་ཞིང་ངེས་པར་དུ་འཁུར་དགོས་པ་དེ་ཡིན།
དོན་ཚན་དང་པོ། དགོན་འདི་ནི་ལོ་རྒྱུས་ཐོག་༧རྒྱལ་བ་འབྲི་གུང་པའི་
གདན་ས་དྲུག་གི་ཡ་གྱལ་གཙང་དགོན་ཞིག་ཡིན། དགོན་པའི་གླིང་ནང་སྔར་
སྲོལ་བཞིན་དུ་ཆོས་ཁྲིམས་ལ་སྲུང་བརྩི་ཞུས་ནས་བཙུན་མ་དང་བུད་མེད་དགོན་
པའི་ནང་དུ་གནས་སྡོད་བྱེད་མི་རུང༌། །
དོན་ཚན་གཉིས་པ། གྲྭ་བཙུན་བར་ཕན་ཚུན་འགལ་བ་དང་། རྩོད་
གླེང་། བསྟན་སྲིད་ལ་གནོད་པའི་བྱ་བ་ཆེ་ཆུང་བརྙས་འདོག་གང་ཡང་སྤེལ་མི་
ཆོག་
དོན་ཚན་གསུམ་པ། གལ་སྲིད་བཙུན་མ་དང་བུད་མེད་སུ་ཞིག་དགོན་
པའི་གླིང་དུ་ཞག་སྡོད་དགོས་ དབང༌（ནད་གཡོག་ལྟ་ བུ་）འདུག་ དགོས་ཚེ།
རླན་ཆུ་ཤང་མི་དམངས་སྲིད་གཞུང་གི་མཆན་བཀོད་ངོ་སྤྲོད་ཞུས་ནས་དགོན་གྱི་
ཞལ་ངོ་དང་རྩ་འཛུགས་ལ་སྙན་ཞུ་དགོང་འཁྲོལ་དགོས་པ་ལས། རང་འཚམས་
གྱིས་དགོན་ནང་བཞུགས་ན་འགན་འཁྲི་རྩད་གཅོད་བྱེད་རྒྱུ་ཡིན།
དོན་ཚན་བཞི་པ། བཙུན་མ་དང་བུད་མེད་སུ་ཞིག་ཡིན་རུང་དགོན་པའི་
ཉམས་གསོའི་ལས་གྲྭ་དང་ཆོས་ལུགས་བྱེད་སྒོ་ཆེ་རིགས་མ་གཏོགས་དགོན་ནང་
ཞག་སྡོད་བྱེད་མི་ཆོག ཉིན་གཞུང་དུ་སུ་ཞིག་ཡིན་རུང་ལུགས་མཐུན་གྱི་ཆོས་ཞུ་
གནས་འཇལ་ཕྱག་བསྐོར་བྱེད་ཆོག་པ་ཡིན།
དོན་ཚན་ལྔ་པ། བཙུན་མ་དང་བུད་མེད་རིགས་དགོན་པའི་གླིང་ནང་
ཉིན་རེར་ཞོགས་པ་ཆུ་ཚོད་༡༠ནས་དགོང་མོ་ཆུ་ཚོད་༦བར་ཆུ་ཚོད་བརྒྱད་ལས་
བརྒལ་མི་ཆོག
དོན་ཚན་དྲུག་པ། བུད་མེད་རིགས་ཀྱི་ལས་དོན་བྱེད་མཁན་འགོ་ཁྲིད་
དང་། སློབ་ཁྲིད་བྱེད་མཁན། སྐུ་མགྲོན་དམིགས་བསལ་ཅན་དང་། དེ་མིན་
357



གྲྭ་བཙུན་སུ་འདྲ་ཞིག་ཡིན་རུང་སྒྲིག་སྲོལ་དང་མཐུན་དང་མི་མཐུན་ནི་རང་རང་
གི་འགན་སྲུང་བྱེད་དགོས།
དོན་ཚན་བདུན་པ། དགོན་པའི་སྒྲིག་གཞི་ལམ་སྲོལ་འདི་གཏན་ལ་ཕབ་
ནས་བཟུང་། གྲྭ་བཙུན་ སུ་ཞིག་ སྒྲིག་སྲོལ་འདི་ལས་འགལ་བ་དང་། བརྩི་
བཀུར་མི་ཞུ་བ་གཏོར་བཤིག་གི་བྱ་བ་བྱེད་མཁན་ལ་ཉེས་སྤྱོད་ལྟུང་བ་འདུལ་
གཞུང་དང༌ སྒྲིག་སྲོལ་ལ་ ཞིག་ནས་ ཕྱག་ འཚལ་ བ་ དང༌། བཤག་པ་འབུལ།།
མར་མེ། སྙན་དར། གད་ཕྱིས་སོགས་ཉེས་སྤྱོད་ཆད་འགེལ་བྱེད་རྒྱུ་ཡིན།
དོན་ཚན་བརྒྱུད་པ། གྲྭ་བ་སྒྲིག་འཐེན་བྱེད་མཁན་ ཤག་དེ་དགོན་པ་
གཞུང་ལ་དབང་རྒྱུ་ཡིན། སོ་སོའི་བདག་བྱེད་མི་ཆོག རང་ཚབ་གྲྭ་བ་ཡོད་ན་
སྡོད་རུ་ འཇུག་ རྒྱུ་ ཡིན། འགོམ་ དགོན་ ཆོས་ འཁོར་ བྱམས་ པ་ གླིང་ དགོན་
དམངས་གཙོ་ བདག་ གཉེར་ ཨུ་ ཡོན་ ལྷན་ ཁང་ནས་སྤྱི་ལོ་ ༢༠༠༩ ཟླ་ ༢ཚེས་
༢ ༥ཉིན་ནས།
358



༄༅།།དཔྱད་གཞིའི་ཡིག་ཆ།
ཀརྨ་པ་སྐུ་ཕྲེང་རིམ་བྱོན་རྣམ་ཐར། ཤིང་པར།
བཀའ་ཆེམ་ བཀའ་འཁོལ་ མ་ ༡༩༨༩ ཀན་སུའུ་མི་རིགས་དཔེ་སྐྲུན་ཁང་།
ལྕགས་པར།།
བཀའ་གདམས་ ཆོས་ འབྱུང་ གསལ་ བའི་ སྒྲོན་ མེ། ༢༠༠༣བོད་ ལྗོངས་ མི་
དམངས་དཔེ་སྐྲུན་ཁང་། ལྕགས་པར། །
ཀློང་ ཆེན་ ཆོས་ འབྱུང་། བོད་ ལྗོངས་ བོད་ ཡིག་ དཔེ་ རྙིང་ དཔེ་སྐྲུན་ ཁང་།
༡༩༩༡ ལྕགས་པར།
བཀའ་ཐང་སྡེ་ལྔ། ༡༩༨༧ མི་རིགས་དཔེ་སྐྲུན་ཁང་། ལྕགས་པར།
ཁམས་སྟོད་ལོ་རྒྱུས་ཐོར་བསྡུས། ༡༩༩༥ ཀན་སུའུ་མི་རིགས་དཔེ་སྐྲུན་ཁང༌།
ལྕགས་པར། །
གངས་ལྗོངས་གསོ་རིག་བསྟན་པའི་ཉིན་བྱེད་རིམ་བྱོན་རྣམ་ཐར། ༢༠༠༠ མི་
རིགས་དཔེ་སྐྲུན་ཁང་། ལྕགས་པར།
དགེ་འདུན་ཆོས་འཕེལ་གསུང་རྩོམ་པོད་གསུམ། ༡༩༩༩ བོད་ལྗོངས་བོད་
ཡིག་དཔེ་རྙིང་དཔེ་སྐྲུན་ཁང༌། ལྕགས་པར།
རྒྱ་བོད་ ཡིག་ ཚང་ ཆེན་ མོ། ༡༩༨༥ སི་ ཁྲོན་ མི་ རིགས་ དཔེ་ སྐྲུན་ ཁང་།
ལྕགས་པར།།
གུ་བཀྲའི་ཆོས་འབྱུང༌། ༡༩༩༠ ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་།
ལྕགས་པར།
གོང་ས་ལྔ་པའི་རྣམ་པར། ༡༩༨༩ མི་རིགས་དཔེ་སྐྲུན་ཁང་། ལྕགས་པར།
རྒྱལ་རབས་གསལ་བའི་མེ་ལོང་། ༢༠༠༥ མི་རིགས་དཔེ་སྐྲུན་ཁང་། ལྕགས་
པར།
359



སྔ་རབས་བོད་ཀྱི་སྲིད་ཁྲིམས། ༢༠ ༠༤ མི་རིགས་དཔེ་སྐྲུན་ཁང་། ལྕགས་
པར།
ཆོས་འབྱུང་མཁས་ པའི་ དགའ་ སྟོན། ༡༩༨༦ མི་རིགས་ དཔེ་སྐྲུན་ཁང་།
ལྕགས་པར།།
ཆོས་འབྱུང་མེ་ཏོག་སྦྲང་རྩིའི་བཅུད། ༡༩༨༨ བོད་ལྗོངས་མི་དམངས་དཔེ་
སྐྲུན་ཁང་། ལྕགས་པར།
ཇོ་བོ་ནགས་ལྷའི་གསོལ་མཆོད་འདོད་འབྱུང་ནོར་བུའི་བང་མཛོད། བྲིས་མ།
ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ་ལས་བྱུང་བའི་བོད་ལྗོངས་ས་
མིང་། ༢༠༠༥ བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་། ལྕགས་པར།
བསྟན་རྩིས་གསལ་བའི་ཉིན་བྱེད། ༡༩༨༧ བོད་ལྗོངས་མི་དམངས་དཔེ་
སྐྲུན་ཁང་། ལྕགས་པར།
ཏཱ་ལའི་བླ་མའི་རྣམ་ཐར། ༡༩༨༦ མཚོ་སྔོན་མི་དམངས་དཔེ་སྐྲུན་ཁང་།
ལྕགས་པར།
སྟག་ལུང་ཆོས་འབྱུང་། ལྕགས་པར།།
ཐུན་ཀཱན་གྲུབ་མཐའ། ༡༩༨༥ ཀན་སུའི་མི་རིགས་དཔེ་སྐྲུན་ཁང་། ལྕགས་
པར།
ཐང་ཡིག་གསར་རྙིང་ལས་བྱུང་བའི་བོད་ཆེན་ པོའི་སྲིད་ལུགས། ༡༩༨༣
ལྕགས་པར།
མདོ་སྨད་ཆོས་ འབྱུང་། ༢༠༠༢ ཀྲུང་ གོ་ བོད་ རིག་ པ་ དཔེ་སྐྲུན་ ཁང་།
ལྕགས་པར།
དུང་དཀར་ཚིག་མཛོད་ཆེན་མོ། ༢༠༠༢ ཀྲུང་གོའི་བོད་རིག་པ་དཔེ་སྐྲུན་
ཁང་། ལྕགས་པར།།
བདུད་འཇོམས་ཆོས་འབྱུང་། ༡༩༩༦ སི་ཁྲོན་མི་དམངས་དཔེ་སྐྲུན་ཁང་།
ལྕགས་པར།
360



ལྡེའུ་ཆོས་འབྱུང་། ༡༩༨༧ བོད་ལྗོངས་མི་དམངས་དཔེ་སྐྲུན་ཁང་། ལྕགས་
པར། །
དེབ་ཐེར་སྔོན་པོ། ༡༩༨༤ སི་ཁྲོན་མི་རིགས་དཔེ་སྐྲུན་ཁང་། ལྕགས་པར།
སྡེ་དགེ་ རྒྱལ་ རབས། ༡༩༨༩ བོད་ ལྗོངས་ མི་ དམངས་ དཔེ་ སྐྲུན་ ཁང་།
ལྕགས་པར། །
ནགས་ཤོད་འབྲི་རུའི་ལོ་རྒྱུས། ༢༠༠༢ བོད་ལྗོངས་མི་དམངས་དཔེ་སྐྲུན་
ཁང་། ལྕགས་པར། །
ནག་ཆུ་སྲིད་གྲོས་དེབ་ཚོགས། ལྕགས་པར། །
ནགས་ཤོད་སྟག་ཕུའི་གསུངས་འབུམ་ཕྱོགས་སྒྲིག་པོད་གཉིས། བྲིས་མ།
ནགས་ཤོད་ཉི་མ་གྲགས་པའི་གསུངས་འབུམ་པོད་ཉེར་གཅིག བྲིས་མ།
ནགས་ཤོད་འགོམ་དགོན་པའི་བསྐང་གསོ་དང་བསང་གསོལ་ཆོས་སྤྱོད། ཤིང་
པར།
དཔལ་དོན་གྲུབ་རྒྱལ་གྱི་གསུངས་འབུམ། ༡༩༩༧ མི་རིགས་དཔེ་སྐྲུན་ཁང་།
ལྕགས་པར།
བོད་ཀྱི་ལོ་རྒྱུས་དེབ་ཐེར་ཁག་ལྔ། ༡༩༩༠ བོད་ལྗོངས་བོད་ཡིག་དཔེ་རྙིང་
དཔེ་སྐྲུན་ཁང་། ལྕགས་པར། །
འབྲི་གུང་ཆོས་འབྱུང་། ༢༠༠༩ མི་རིགས་དཔེ་སྐྲུན་ཁང་། ལྕགས་པར། །
འབྲི་གུང་ཆོས་མཛོད་ཆེན་མོ་པོད་བརྒྱ་དང་ལྔ་བཅུ། ༢༠༠༥ ལྕགས་པར།
བོད་ཀྱི་ལོ་རྒྱུས་གཡུ་ཡི་ཕྲེང་བ། ༡༩༨༩ བོད་ལྗོངས་དཔེ་རྙིང་དཔེ་སྐྲུན་
ཁང་། ལྕགས་པར།།
འབྲུག་པ་ཆོས་འབྱུང་། ༡༩༩༢ བོད་ལྗོངས་བོད་ཡིག་དཔེ་རྙིང་དཔེ་སྐྲུན་
ཁང་། ལྕགས་པར།།
བོད་ཀྱི་ལོ་རྒྱུས་དོན་ཆེན་རེའུ་མིག་རྒྱས་པ་ཀེ་ཏ་ཀ། ༢༠༠༥ མི་རིགས་དཔེ་
སྐྲུན་ཁང་། ལྕགས་པར།
361



བོད་ཀྱི་ལོ་ རྒྱུས་ དོན་ཆེན་ རེའུ་མིག ༡༩༩༡ མི་ རིགས་ དཔེ་སྐྲུན་ཁང་།
ལྕགས་པར། །
སྦ་བཞེད། ༡༩༨༠ མི་རིགས་དཔེ་སྐྲུན་ཁང་། ལྕགས་པར།
འབྲི་གུང་གདན་རབས་གསེར་ཕྲེང་། ༡༩༨༩ བོད་ལྗོངས་མི་དམངས་དཔེ་
སྐྲུན་ཁང་། ལྕགས་པར།
མི་དབང་ཕོ་ལྷའི་རྟོགས་བརྗོད། ༡༩༥༡ སི་ཁྲོན་མི་རིགས་དཔེ་སྐྲུན་ཁང་།
ལྕགས་པར། །
མེ་འབར་གནས་ཡིག ལྕགས་པར།
ཚལ་བ་དེབ་དམར། ༡༩༨༡ མི་རིགས་དཔེ་སྐྲུན་ཁང་། ལྕགས་པར།
ཞབས་དྲུང་མཁས་གྲུབ་བསྟན་འཛིན་གྱིས་ནགས་ལྷའི་བསང་གསོལ། བྲིས་མ།
ཞེ་ཆེན་རྒྱལ་ཚབ་ཆོས་འབྱུང་། ༡༩༩༤ སི་ཁྲོན་མི་རིགས་དཔེ་སྐྲུན་ཁང་།
ལྕགས་པར། །
ཡར་ཀླུང་ཇོ་བོའི་ཆོས་འབྱུང་། ༡༩༨༨ བོད་ལྗོངས་མི་དམངས་དཔེ་སྐྲུན་
ཁང་། ལྕགས་པར།
རླངས་ཀྱི་པོ་ཏི་བསེ་རུ། ༡༩༨༦ བོད་ལྗོངས་མི་དམངས་དཔེ་སྐྲུན་ཁང་།
ལྕགས་པར།།
རིན་ཆེན་གཏེར་མཛོད་ཆེན་མོ། ཀློག་པར།
སུམ་པ་ཆོས་འབྱུང་། ༡༩༩༢ ཀན་སུའུ་མི་རིགས་དཔེ་སྐྲུན་ཁང་། ལྕགས་
པར།
ས་སྐྱའི་གདུང་རབས། ༡༩༨༦ མི་རིགས་དཔེ་སྐྲུན་ཁང་། ལྕགས་པར།
ས་དཔྱད་ཕྱོགས་སྒྲིགས། ལྕགས་པར། །
ལྷོ་རོང་ཆོས་འབྱུང༌། ༡༩༩༩ བོད་ལྗོངས་བོད་ཡིག་དཔེ་རྙིང་དཔེ་བསྐྲུན་
ཁང་། ལྕགས་པར།
362



རྩོམ་སྒྲིག་འགན་ཁུར་པ།
责任编辑:
བསམ་གྲུབ།
桑珠
རྩོམ་པ་པོ།
༄༅། ། མེས་པོའི་བྱུང་བ།
འགོམ་བསྟན་འཛིན་ཆོས་དབྱིངས།
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ། པེ་ཅིན་ཧོ་ཐིང་ལི་བྱང་ལམ་ཡང་14པ།
སྦྲག་ཨང་། 100013
ཁ་པར་ཨང་གྲངས། 010-64227665
བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
པར་འདེབས་མཁན། པེ་ཅིན་དབྱི་ཧུའེ་པར་འདེབས་ཚད་ཡོད་ཀུང་སི།
དེབ་ཚད། 850mmx1168mm 1/32
པར་ཤོག
11.75
པར་གཞིའི་སྒྲིག་ཐེངས། 2007ལོའི་ཟླ་9 པར་པར་གཞི་དང་པོ་བསྒྲིགས།
པར་ཐེངས། 2007ལོའི་ཟླ་9 པར་པེ་ཅིན་དུ་པར་ཐེངས་དང་པོ་བརྒྱབ།
པར་གྲངས། ། 0001-3000
རིན་གོང་སྒོར། 20.00
ISBN 978-7-105- 08501-9/K•895（# 121)



图书在版编目(CIP)数据
那旭先人足迹;藏文/日增曲英著,-北京:民族出版
社,2007.9
ISBN 978-7-105-08501-9
I.那…I.日….藏族-民族文化-简介-那加县
N. K281.4
中国版本图书馆 CIP 数据核字(2007)第142374号
民族出版社出版发行
(北京市和平里北街14号 邮编100013)
www.mzcbs.com
北京艺辉印刷有限公司印刷
各地新华书店经销
2007年9月第1版 2007年9月北京第1次印刷
开本:850 毫米×1168 毫米 1/32 印张:11.75
印数:0001-3000
册 定价:20.00 元
ISBN 978-7-105-08501-9 -895(藏 121)
(藏编室电话:64275311 藏文发行科电话:64227665)



ཟ
:
>
>>>
8
རླངས་དཔལ་གྱི་སེང་གེའི་ཞལ་ནས།
ལར་སྐྱེས་པའི་མིས་རང་གི་སྐྱེ་རྒྱུས་མ་ཤེས་ན།
ནག་ཁུང་གི་སྤྲེའུ་འདྲ།
མི་རང་གི་ཆོ་འབྲང་མ་ཤེས་ན།
གཡུ་འབྲུག་ཟོལ་མ་འདྲ།་
ཡབ་མེས་ཀྱི་ཆེ་དགེ་ཡིག་ཚངས་མ་ཤེས་ན།
མོན་ཕྲུག་ཡལ་བོར་འདྲ།
ཞེས་གསུངས།
དཔལ་འབྲི་གུང་བཀའ་བརྒྱད་ཀྱི་ཆོས་སྡེ་ཆེན་མོ་ནགས་ཤོད་འགོམ་དགོན་ཆོས་འཁོར་བྱམས་པ་གླིང་། །
འགོམ་བསྟན་འཛིན་ཆོས་དབྱིངས།
ཁོང་ནི་སྤྱི་ལོ་ 1976ལོར་མདོ་སྟོད་ ཤོད་ཆེན་
བཅོ་བརྒྱད་ཀྱི་དབུ་རྩེ་ཁམས་ནགས་ཤོད་སྨན་ལྗོངས་
ཕྱུག་མོར་འཁྲུངས། ཆུང་ངུའི་དུས་ནས་འབྲི་རུ་རྫོང་
བརླན་ཆུ་ ཤང་ སློབ་ ཆུང་འགྲིམས་ནས་ སློབ་ མཐར་
ཕྱིན་རྗེས་ཁོང་རང་གི་འདུན་པ་ཇི་བཞིན་དཔལ་འབྲི་
གུང་བའི་ཆོས་སྡེ་ཆེན་མོ་ ཁམས་ནགས་ཤོད་འགོམ་
དགོན་ཆོས་འཁོར་བྱམས་པ་གླིང་དུ་དམ་ པའི་ ཆོས་
སྒོར་ཞུགས་ ནས་ དགེ་ ཚུལ་ སློང་ གི་ སྡོམ་ པ་ བཞེས།
སློབ་ དཔོན་ དམ་ པའི་ བཀའ་ དྲིན་ ལ་ བརྟེན་ ནས་
དཔལ་འབྲི་གུང་པའི་ཆོས་ལུགས་སྤྱི་དང་བྱེ་བྲག་ཏུ་
བོད་ཀྱི་རིག་གནས་མཐའ་དག་ལ་སྦྱངས་པ་ལྷུར་ལེན་
དང་སློབ་ དཔོན་ གྲངས་ མེད་ཀྱི་ཞབས་ལ་བཏུགས་
ནས་རིག་ གཞུང་ གི་ བདུད་ རྩི་ ངོམས་ མེད་ བཏུངས་
ཡོད། དཔལ་འབྲི་གུང་ ཐེལ་ གྱི་ གདན་སའི་བཤད་
གྲྭར་ ཕྱིན་ ནས་ འབྲི་ ལུགས་ ཐུན་ མིན་ བཀའ་ དྲིན་
གཉིས་ལྡན་གྱི་བླ་མའི་ཞལ་ནས་ལུང་རིག་གྲུངས་མེད་
ཞུས། ཤེས་སྨན་མིང་པ་ཨ་རིག་པསོད་ནམས་དགྲ་འདུལ་ནས།
ཟླ$+ 978-7-05-0507 -
9787705085619?
ti: 20, {_E
